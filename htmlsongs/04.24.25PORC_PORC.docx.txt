<p></p><p>664</p><p>Տերը թագավոր է</p><p>Նա մեծափառություն է հագած</p><p>Տերը զորություն է հագած</p><p>Եվ իր մեջքը կապած է</p><p>Հաստատ է աթոռը սկզբից</p><p>Եվ հավիտյան է Նա</p><br><p>Սրա համար իմ կյանքը հաստատ է</p><p>Սրա համար աշխարհը  հաստատ է</p><p>Սրա համար հավատքս  հաստատ է</p><p>Եվ չի սասանում</p><br><p></p><p>269</p><p>1. Շուտով իմ Տերը՝ Հիսուս արքան,</p><p>Ամպերով երկնից դեպ երկիր կգա,</p><p>Կգա մեծ շուքով, կգա մեծ փառքով,</p><p>Երբ որ Հայր Աստված հրաման կտա։</p><br><p>Ալելուիա՜, (3)</p><p>Հիսուս իմ Տերը ամպերով կգա,</p><p>Ալելուիա՜, (3)</p><p>Հիսուս իմ Տերը շատ շուտով կգա։</p><br><p>2. Բազմած հրեղեն կառքին երկնային`</p><p>Պիտի երկիր գա՝ ի տես ամենքի,</p><p>Պիտի Նա ջոկի ցորենը հարդից,</p><p>Խոնարհ գառները՝ համառ այծերից։</p><br><p>Ալելուիա՜, (3)</p><p>Հիսուս իմ Տերը ամպերով կգա,</p><p>Ալելուիա՜, (3)</p><p>Հիսուս իմ Տերը շատ շուտով կգա։</p><br><p>3. Ուզում եմ լինեմ սուրբ հարսանիքին,</p><p>Գամ ու խառնվեմ ընտիր գառներին,</p><p>Չմնամ կարոտ Քո լուսե դեմքին,</p><p>Արժանի լինեմ Քո մեծ խնջույքին։</p><br><p>Ալելուիա՜, (3)</p><p>Հիսուս իմ Տերը ամպերով կգա,</p><p>Ալելուիա՜, (3)</p><p>Հիսուս իմ Տերը շատ շուտով կգա։</p><br><p></p><p>552</p><p>1. Աղոթում եմ ես ու սպասում եմ Քեզ,</p><p>Պատասխանի՛ր ինձ, իմ Տեր Աստված,</p><p>Նորոգի՛ր հույսս, նորոգի՛ր ուժս,</p><p>Որ մնամ Քեզ հետ ես հավիտյան:</p><br><p>     Քո այցելությունն է տալիս ինձ կարողություն,</p><p>     Քո օգնությունն է տալիս մխիթարություն,</p><p>     Եղի՛ր միշտ ինձ հետ, սիրելի՛ իմ Հիսուս:</p><br><p>2. Կատարյալ ես, Տե՛ր, ու արդար ես, Տե՛ր,</p><p>Քո բոլոր ճանապարհների մեջ,</p><p>Հաստատի՛ր Քո սուրբ Խոսքը սրտիս մեջ,</p><p>Թող հավատքով հաստատվեմ Քո մեջ:</p><br><p>3. Խրատի՛ր ինձ, Տե՛ր, ու շտկի՛ր ինձ, Տե՛ր,</p><p>Քո մեծ սիրով` հայրական ու ջերմ,</p><p>Որ չսխալվեմ ճանապարհիդ մեջ,</p><p>Որ ապրեմ անսխալ կամքիդ մեջ:</p><br><p></p><p>774</p><p>Գթա՜, ով Բարձրյալ Աստված,</p><p>Գթա՜ մեզ գթա՜</p><p>Իսրայել ժողովրդին Քո գթա՜</p><p>Քո Երուսաղեմ քաղաքին</p><p>Գթա՜, Գթա՜, Գթա՜</p><br><p>Գթա՜, ով բարձրյալ Աստված</p><p>Գթա՜ մեզ, գթա՜</p><p>Հայ ժողովրդին այցելիր գթա՜</p><p>Քեզ հուսացած ազգիս ով Տեր</p><p>Գթա՜ գթա՜ գթա՜</p><br><p>Սիոնին որ տունն է Քո փառքի</p><p>Եվ Դավթի տանը, որին Դու օծեցիր</p><p>Մեծ ու սուրբ Քո տանը ողորմիր</p><p>Գթա՜ գթա՜ գթա՜ (2)</p><br><p></p><p>743</p><p>1. Առջևդ ահա ծնկի եկած՝</p><p>Աղերսում եմ, ո՜վ Տեր Աստված,</p><p>Արթնացրո՛ւ ինձ ու միտքս բա՛ց՝</p><p>Մեծությունը Քո հասկանամ:</p><p>    Ավելացրո՛ւ հավատքս, Տե՜ր,</p><p>    Որ իսկապես Քեզ հավատամ,</p><p>    Կասկածները ինձ չխաբեն,</p><p>    Որ տեսնեմ Քեզ` ինչպես որ կաս,</p><p>    Որ շուրթերով չպաշտեմ Քեզ,</p><p>    Ու հենց այնպես չասեմ. «Դու կաս»,</p><p>    Որ Քեզ սիրեմ, Տերս, այնպես,</p><p>    Ինչպես սիրում ես, Տեր Դու մեզ:</p><br><p>2. Ողորմի՛ր ինձ, ո՜վ Տեր Հզոր,</p><p>Պաշտամունքս Դու ես միայն,</p><p>Աղաչում եմ գիշեր ու զօր,</p><p>Որ ազատես կյանքից ունայն:</p><p>    Որ մտքերս չպղտորվեն,</p><p>    Չալեկոծվի սիրտս տկար,</p><p>    Որ տրտմության, թմրության մեջ</p><p>    Չլինեմ Քեզ անհնազանդ:</p><p>    Թող փրկության հզոր խոսքդ</p><p>    Հոգուս խորքում գցի արմատ</p><p>    Ու ծառ դառնա, բեռնավորվի</p><p>    Պտուղներով իր կենարար:</p><br><p>3. Մաքրի՛ր, սրբիր ու զարդարիր</p><p>Անարգանքի անոթն այս իմ</p><p>Աստվածային Քո ճոխությամբ,</p><p>Քեզ արժանի վայելչությամբ:</p><p>    Ու երբ հանկարծ Դու հայտնվես՝</p><p>    Քո գալստյան այն Մեծ Օրում,</p><p>    Չվախենամ ու չամաչեմ,</p><p>    Ուրախանամ որպես որդի:</p><p>    Ա՜խ, երանի գրկես Դու ինձ,</p><p>    Սեղմես կրծքիդ անարժանիս,</p><p>    Առնես գիրկդ, տանես հեռու՝</p><p>    Ընդմիշտ Քեզ հետ հավերժություն:</p><br><p></p><p>512</p><p>1. Սուրբ Հոգի արի (3) Սուրբ Հոգի </p><p>Արի, որ փոխվենք</p><p>Արի, որ լցվենք</p><p>Արի, որ զորանանք հաղթանակենք: 2</p><br><p>2.Սուրբ Հոգի գործիր (3) Սուրբ Հոգի</p><p>Գործիր մեր սրտում</p><p>Գործիր մեր մտքում</p><p>Գործիր մեր առօրյա ճամփաներում: 2</p><br><p>3. Սուրբ Հոգի արի (3) Սուրբ Հոգի </p><p>Արի, որ փոխվենք</p><p>Արի, որ լցվենք</p><p>Արի, որ զորանանք հաղթանակենք: 2</p><br><p>Արի, որ փոխվենք</p><p>Արի, որ լցվենք</p><p>Արի, որ զորանանք հաղթանակենք: </p><br><p>Գործիր մեր սրտում</p><p>Գործիր մեր մտքում</p><p>Գործիր մեր առօրյա ճամփաներում:</p><br><p></p><br><p></p>