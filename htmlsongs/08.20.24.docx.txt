<p>[start:song<div id="song-1">]</p><p>398</p><p>1. Տե՜ր, տո՛ւր ինձ այն հոգին,</p><p>Որով Հայր Աստծուն հնազանդվեցիր,</p><p>Տե՜ր, տո՛ւր ինձ այն հոգին,</p><p>Որով դեպի խաչ Դու գնացիր։</p><br><p>Ես ինչպե՞ս անեմ, որ Քեզ նմանվեմ,</p><p>Ո՜վ Հիսուս Քրիստոս, իմ Տեր,</p><p>Սուրբ խոսքովդ մաքրի՛ր իմ հոգին,</p><p>Ամենակարող Տեր։</p><br><p>2. Տե՜ր, տո՛ւր ինձ այն հոգին,</p><p>Որով հոգիներ Դու շահեցիր,</p><p>Տե՜ր, տո՛ւր ինձ այն հոգին,</p><p>Որով աշխարհին Դու հաղթեցիր։</p><br><p>Ես ինչպե՞ս անեմ, որ Քեզ նմանվեմ,</p><p>Ո՜վ Հիսուս Քրիստոս, իմ Տեր,</p><p>Սուրբ խոսքովդ մաքրի՛ր իմ հոգին,</p><p>Ամենակարող Տեր։</p><br><p>3. Տե՜ր, տո՛ւր ինձ այն հոգին,</p><p>Որով մեղավորը սիրեցիր,</p><p>Տե՜ր, տո՛ւր ինձ այն հոգին,</p><p>Որով մարդկությանը ներեցիր։</p><br><p>«Ուստի, ամեն ինչ, որ կամենում եք,</p><p>Թե ձեզ անեն մարդիկ,</p><p>Այնպես էլ դուք արեք նրանց,</p><p>Այնպես արեք նրանց»:</p><p>[end:song]</p><p>[start:song</div><div id="song-2">]</p><p>216</p><p>1. Ինչպե՜ս եմ ես ուզում թռչել երկինք,</p><p>Քեզ մոտ լինել, Աստվա՛ծ իմ,</p><p>Միայն խնդրում եմ, զորացրո՛ւ Դու ինձ,</p><p>Խաղաղություն տուր սրտիս։</p><br><p>Դու ես միայն աղբյուր կյանքիս,</p><p>Դու, միայն Դու, ի՛մ Հիսուս թանկագին։</p><br><p>2. Հաճախ տրտմությամբ լցվում է հոգիս,</p><p>Ուրախությունս՝ պակասում,</p><p>Միայն Քեզ մոտ եմ գտնում ես հանգիստ,</p><p>Սիրտս Քեզ է սպասում։</p><br><p>Դու ես միայն աղբյուր կյանքիս,</p><p>Դու, միայն Դու, ի՛մ Հիսուս թանկագին։</p><br><p>3. Ցավն է ծեծում երիտասարդ կուրծքս,</p><p>Խաղաղություն չեմ գտնում,</p><p>Այստեղ միայն արցունք է տեսածս,</p><p>Տանջվում եմ և տառապում։</p><br><p>Դու ես միայն աղբյուր կյանքիս,</p><p>Դու, միայն Դու, ի՛մ Հիսուս թանկագին։</p><br><p>4. Իմ հոգին կարոտ է հանգստության</p><p>Օթևանում երկնային,</p><p>Տե՜ր Հիսուս, եղի՛ր Դու ինձ պահապան</p><p>Եվ ինձ հասցրո՛ւ սուրբ կյանքին։</p><br><p>Դու ես միայն աղբյուր կյանքիս,</p><p>Դու, միայն Դու, ի՛մ Հիսուս թանկագին։</p><br><p>[end:song]</p><p>[start:song</div><div id="song-3">]</p><p>249</p><p>1. Ես կամենում եմ Քեզ հետ քայլել,</p><p>Ի՛մ Փրկիչ, ուր որ Դու ինձ տանես,</p><p>Օգնի՛ր ինձ ծանր խաչս կրել,</p><p>Որ միայն անտրտունջ ես քայլեմ։</p><br><p>Երբ ընկնեմ ես այս ճանապարհին,</p><p>Դու մեկնի՛ր օգնելու Քո ձեռքը,</p><p>Օգնի՛ր, որ հետևիցդ քայլեմ,</p><p>Չէ՞ որ, Տե՛ր, ես Քեզ սիրում եմ։</p><br><p>2. Ի՜նչ հեշտ է Քո հետևից քայլել,</p><p>Երբ միշտ ժպտում է ինձ ամեն բան,</p><p>Բայց երբ վշտերը գան, ինձ պատեն,</p><p>Օգնի՛ր հասնեմ երկնային Քանան։</p><br><p>Երբ ընկնեմ ես այս ճանապարհին,</p><p>Դու մեկնի՛ր օգնելու Քո ձեռքը,</p><p>Օգնի՛ր, որ հետևիցդ քայլեմ,</p><p>Չէ՞ որ, Տե՛ր, ես Քեզ սիրում եմ։</p><br><p>3. Վստահել եմ ուզում Քեզ, իմ Տե՛ր,</p><p>Հաստատուն հավատքի մեջ մնալ,</p><p>Դու տառապանք կրեցիր ինձ համար,</p><p>Տրված է ինձ էլ մեծ չարչարանք։</p><br><p>Երբ ընկնեմ ես այս ճանապարհին,</p><p>Դու մեկնի՛ր օգնելու Քո ձեռքը,</p><p>Օգնի՛ր, որ հետևիցդ քայլեմ,</p><p>Չէ՞ որ, Տե՛ր, ես Քեզ սիրում եմ։</p><br><p>4. Չէ՞ որ լոկ մարդ եմ ես առանց Քեզ,</p><p>Չունեմ ուժ, ես հող եմ Քո առջև,</p><p>Ամբողջ իմ հույսը Քեզ վրա է,</p><p>Դու իմ հանգիստն, ուրախությունն ես։</p><br><p>Երբ ընկնեմ ես այս ճանապարհին,</p><p>Դու մեկնի՛ր օգնելու Քո ձեռքը,</p><p>Օգնի՛ր, որ հետևիցդ քայլեմ,</p><p>Չէ՞ որ, Տե՛ր, ես Քեզ սիրում եմ։</p><br><p>[end:song]</p><p>[start:song</div><div id="song-4">]</p><p>465</p><p>1. Օրհնյալ Հիսուսի Սուրբ Հոգով լցված՝</p><p>Դու ցանի՛ր, ցանի՛ր սերմերը քո։</p><p>Պարարտ հողը քեզ մեծ արդյունք կտա,</p><p>Դու ցանի՛ր, ցանի՛ր սերմերը քո։</p><p>Ջրողներն էլ իրենց գործը ունեն,</p><p>Դու ցանի՛ր, ցանի՛ր սերմերը քո։</p><p>Տերն էլ անպայման կհատուցի քեզ,</p><p>Դու ցանի՛ր, ցանի՛ր սերմերը քո։</p><br><p>Սերմնացա՛ն, ցանի՛ր սերմերը քո</p><p>Ու հոգ մի՛ արա, թե ով կաճեցնի,</p><p>Ցանի՛ր հավիտենական խոսքեր՝</p><p>Տեր Հիսուսն այսպես մեզ պատվիրեց։</p><br><p>2. Մի քանիսը ճամփի կողքին կընկնեն,</p><p>Դու ցանի՛ր, ցանի՛ր սերմերը քո,</p><p>Իսկ մի քանիսն ապառաժին կընկնեն,</p><p>Դու ցանի՛ր, ցանի՛ր սերմերը քո։</p><p>Որոշ մասը կընկնի փշերի մեջ,</p><p>Դու ցանի՛ր, ցանի՛ր սերմերը քո.</p><p>Պարարտ հողում ընկնող սերմեր էլ կան,</p><p>Դու ցանի՛ր, ցանի՛ր սերմերը քո։</p><br><p>Սերմնացա՛ն, ցանի՛ր սերմերը քո</p><p>Ու հոգ մի՛ արա, թե ով կաճեցնի,</p><p>Ցանի՛ր հավիտենական խոսքեր՝</p><p>Տեր Հիսուսն այսպես մեզ պատվիրեց։</p><br><p>[end:song]</p><p>[start:song</div><div id="song-5">]</p><p>223</p><p>1. Եթե հոգնել ես ճանապարհին,</p><p>Դժվար է թվում խաչը կյանքի,</p><p>Վերադարձի՛ր կրծքին Հիսուսի,</p><p>Նա կասի խոսքեր, իսկ դու հիշի՛ր.</p><br><p>«Իմ կողմից է եղել, սիրելի՛ Իմ զավակ,</p><p>Այդ Ես եմ պատրաստել</p><p>Ճանապարհ քեզ համար:</p><p>Դե գնա՛, կյանքն անցի՛ր,</p><p>Ցավի մեջ գոհացի՛ր</p><p>Եվ սիրի՛ր Հիսուսին,</p><p>Ասա` Դու կաս»։</p><br><p>2. Եթե հոգսերն են գերի վերցրել,</p><p>Մարմնիդ ցավը հոգիդ է գերել,</p><p>Կամ հալածանք ես կրում դու անմեղ,</p><p>Նա կասի խոսքեր, փորձիր պահել։</p><br><p>«Իմ կողմից է եղել, սիրելի՛ Իմ զավակ,</p><p>Այդ Ես եմ պատրաստել</p><p>Ճանապարհ քեզ համար:</p><p>Դե գնա՛, կյանքն անցի՛ր,</p><p>Ցավի մեջ գոհացի՛ր</p><p>Եվ սիրի՛ր Հիսուսին,</p><p>Ասա` Դու կաս»։</p><br><p>3. Թե բարեկամդ քեզ չհասկանա,</p><p>Չցուցաբերի Տիրոջ սերը նա,</p><p>Ի՞նչ ես նայում մարդուն դու անճար,</p><p>Նա կասի խոսքեր հոգուդ համար։</p><br><p>«Իմ կողմից է եղել, սիրելի՛ Իմ զավակ,</p><p>Այդ Ես եմ պատրաստել</p><p>Ճանապարհ քեզ համար:</p><p>Դե գնա՛, կյանքն անցի՛ր,</p><p>Ցավի մեջ գոհացի՛ր</p><p>Եվ սիրի՛ր Հիսուսին,</p><p>Ասա` Դու կաս»։</p><br><p>[end:song]</p><p>[start:song</div><div id="song-6">]</p><p>315</p><p>1. Ահա ցուրտ ձմեռն է անցել,</p><p>Անձրևն է անհետացել,</p><p>Եկեղեցում գարնանային</p><p>Գեղեցիկ վարդեր են բացվել։</p><p>Զեփյուռը զով տաղ է երգում,</p><p>Երջանիկ հույս է ներշնչում,</p><p>Հիսո՛ւս, շուտով ե՛կ, անհամբեր</p><p>Քեզ ենք կանչում։ (2)</p><br><p>Ո՜վ Հիսուս Փրկիչ, շուտով ե՛կ,</p><p>Մենք Քեզ անչափ կարոտել ենք,</p><p>Մեզ տար երկինք՝ Քո խնջույքին,</p><p>Վայելենք սերդ երկնային։</p><br><p>2. Ահա եկեղեցին ծաղկել,</p><p>Սուրբ Հոգովդ է զարդարվել,</p><p>Սիրահարված է Քո սիրով,</p><p>Երգում է քաղցր տաղերով.</p><p>«Ո՛վ Տեր, ե՛կ շուտ կանաչ այգիդ,</p><p>Քաղի՛ր Քո վարդ եկեղեցին,</p><p>Զատի՛ր աշխարհի փշերից,</p><p>Որ հավետ երգենք Քեզ, Տե՜ր իմ»:</p><br><p>Ո՜վ Հիսուս Փրկիչ, շուտով ե՛կ,</p><p>Մենք Քեզ անչափ կարոտել ենք,</p><p>Մեզ տար երկինք՝ Քո խնջույքին,</p><p>Վայելենք սերդ երկնային։</p><br><p>3. Կարոտով ենք Քեզ սպասում`</p><p>Սուրբ Հայրենիք տանես Դու մեզ,</p><p>Հափշտակվենք ամպերով մենք,</p><p>Ապրենք Քեզ հետ դարեր անվերջ։</p><p>Գովենք սրբոց հետ երգերով,</p><p>Քնարներով, տավիղներով.</p><p>«Դու ես միայն Տեր, Թագավոր,</p><p>Սուրբ ես, սուրբ ես, Տեր փառավոր»։</p><br><p>Ո՜վ Հիսուս Փրկիչ, շուտով ե՛կ,</p><p>Մենք Քեզ անչափ կարոտել ենք,</p><p>Մեզ տար երկինք՝ Քո խնջույքին,</p><p>Վայելենք սերդ երկնային։</p><br><p>[end:song]</p><br><p></p>