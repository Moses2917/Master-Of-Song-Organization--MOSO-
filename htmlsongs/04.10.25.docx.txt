<p></p><p>198</p><p>1. Գողգոթայի սարը ելա երազով,</p><p>Տեր Հիսուսի խաչին հասա մուրազով,</p><p>Տեսա՝ Տերս արյունոտ էր վերից վար,</p><p>Արնաթաթախ բաց վերքերը կերևար:</p><br><p>2. Այդ տեսնելով՝ չէի կարող համբերել,</p><p>Ոտքերն ընկա և սկսեցի համբուրել,</p><p>Փաթաթվելով՝ Տիրոջս այնպես փարվեցի,</p><p>Ինձ թվաց, թե Խաչյալի հետ ձուլվեցի:</p><br><p>3. Լույս սկսեց ճառագել իմ մարմինը,</p><p>Ինձ հեղել էր Տիրոջ քավիչ արյունը,</p><p>Հենց այդ պահից Տիրոջ սերը հասկացա,</p><p>Այդ սիրո մեջ հավերժ մնալ խոստացա:</p><br><p>4. Էլ ո՛չ ահ կար, ո՛չ էլ մահ կար ինձ համար,</p><p>Էլ ո՛չ ցավ կար, ո՛չ էլ տանջանք ինձ համար,</p><p>Հավերժական փրկությանը փաթաթված՝</p><p>Երկինքների երկնից էի նայում ցած:</p><br><p></p><p>154</p><p>1. Դու ինձ մոտ ես, քան ծովին իր ափը,</p><p>Դու ինձ թանկ ես, քան մայրն՝ իր որդուն,</p><p>Դու եկար, որ քաղցրացնես իմ դառը,</p><p>Դու եկար, որ տանես ինձ Աստծուն։</p><br><p>Առանց Քեզ իմ կյանքն էլ ինձ պետք չէ,</p><p>Առանց Քեզ միայն մեղք եմ գործում,</p><p>Դու ես միայն ուրախությունն իմ հոգու,</p><p>Եղի՛ր միշտ ինձ հետ, Քեզ եմ խնդրում։</p><br><p>2. Երբ Աստված այցելում է աշխարհին,</p><p>Որ նրա ձեռքից ազատի ինձ,</p><p>Այնժամ Քեզ եմ տեսնում միշտ իմ առջևում,</p><p>Եվ իմ հոգին փարվում է Քեզ։</p><br><p>Առանց Քեզ իմ կյանքն էլ ինձ պետք չէ,</p><p>Առանց Քեզ միայն մեղք եմ գործում,</p><p>Դու ես միայն ուրախությունն իմ հոգու,</p><p>Եղի՛ր միշտ ինձ հետ, Քեզ եմ խնդրում։</p><br><p>3. Եվ հիմա Քո հավատքով կենդանի</p><p>Ապրում եմ ես այս երկրի վրա,</p><p>Դու ինձ մոտ ես, քան ավազը՝ ծովափին</p><p>Եվ թանկ ես, քան ջուրը՝ այրվողին։</p><br><p>Առանց Քեզ իմ կյանքն էլ ինձ պետք չէ,</p><p>Առանց Քեզ միայն մեղք եմ գործում,</p><p>Դու ես միայն ուրախությունն իմ հոգու,</p><p>Եղի՛ր միշտ ինձ հետ, Քեզ եմ խնդրում։</p><br><p></p><br><p>530</p><p>1. Եվ Աստված այնպես աշխարհը սիրեց,</p><p>Որ Իր միածին Որդուն տվեց,</p><p>Քեզ համար զոհեց, որ դու չկորսվես,</p><p>Ապրես Նրա կյանքով հավիտյան։</p><br><p>Աստված սեր է անսահման,</p><p>Չկա ուրիշը Նրա նման։ (2)</p><br><p>2. Քեզ հետ է միշտ, չի լքի Նա քեզ,</p><p>Քո կողքին է Նա, Նա սիրում է քեզ,</p><p>Նայի՛ր Նրան և դու կտեսնես՝</p><p>Սեր է Աստված, սեր է անսահման։</p><br><p>Աստված սեր է անսահման,</p><p>Չկա ուրիշը Նրա նման։ (4)</p><br><p></p><br><p>345</p><p>1. Փառք ու պատիվ Քեզ, ո՛վ Հայր իմ Աստված,</p><p>Քո փառավոր շնորհքի համար,</p><p>Որդուդ արյունով ես Դու ինձ փրկել`</p><p>Քո կամքի հաճության համար։</p><br><p>      Փա՜ռք Քեզ, ի՛մ Հայր, փա՜ռք Քեզ, Որդի՛,</p><p>      Եվ փառք Քեզ, օրհնյալ Սուրբ Հոգի։</p><br><p>2. Վեհ սիրուդ համար օրհնում եմ Քեզ, Տե՛ր,</p><p>Որ խաչի վրա մեզ ցույց տվիր,</p><p>Երկնքից իջար, մեղքերս քավեցիր,</p><p>Մեզ համար անձդ զոհեցիր։</p><br><p>3. Փառք Քո զորությանն, օրհնյալ Սուրբ Հոգի,</p><p>Որով իմ կյանքը փոխեցիր։</p><p>Վերստին ծնունդ ինձ պարգևելով՝</p><p>Իմ սրտի մեջ բնակվեցիր։</p><br><p>4. Գովքդ երգում եմ, քանզի բարի ես</p><p>Քո բոլոր սուրբերի համար</p><p>Եվ ոչ մի բարիք Դու չես խնայում,</p><p>Տե՛ր, Քեզ սիրողների համար։</p><br><p></p><br><p>285</p><p>1. Գնում եմ ես Հիսուսիս տես,</p><p>Որ երկնքում լույս է հագել,</p><p>Հոր աջ նստած` բարեխոս է,</p><p>Սուրբի համար լույս փարոս է:</p><br><p>Երկրի վրա ճամփաս փուշ է,</p><p>Բայց Քեզ գալը շատ անուշ է,</p><p>Խիստ է ծակում փուշն աշխարհի,</p><p>Ո՜վ Սուրբ Հոգի, Դու ինձ պահիր:</p><br><p>2. Հենվեմ վեմիդ, քաշեմ լուծս,</p><p>Դու ես միայն Տերս, հույսս,</p><p>Հալածանքը սիրով տանեմ,</p><p>Հալածողիս սիրեմ, ներեմ:</p><br><p>Երկրի վրա ճամփաս փուշ է,</p><p>Բայց Քեզ գալը շատ անուշ է,</p><p>Խիստ է ծակում փուշն աշխարհի,</p><p>Ո՜վ Սուրբ Հոգի, Դու ինձ պահիր:</p><br><p>3. Տե՜ր, ինձ դու տո՛ւր կարողություն,</p><p>Տանջանքի մեջ՝ համբերություն,</p><p>Ների՛ր գործած սխալներս,</p><p>Դու ներող ես, ներո՛ղ Տերս:</p><br><p>Երկրի վրա ճամփաս փուշ է,</p><p>Բայց Քեզ գալը շատ անուշ է,</p><p>Խիստ է ծակում փուշն աշխարհի,</p><p>Ո՜վ Սուրբ Հոգի, Դու ինձ պահիր:</p><br><p>4. Դու ինձ գտար ու գրկեցիր,</p><p>Սեր, կյանք ու հույս շնորհեցիր,</p><p>Սիրո թևով ելնում եմ վեր,</p><p>Փարվում եմ Քեզ, իմ Տեր, իմ սեր:</p><br><p>Երկրի վրա ճամփաս փուշ է,</p><p>Բայց Քեզ գալը շատ անուշ է,</p><p>Խիստ է ծակում փուշն աշխարհի,</p><p>Ո՜վ Սուրբ Հոգի, Դու ինձ պահիր:</p><br><p></p><br><p>699</p><p>1. Տե՛ս, որքա՜ն բարի է, որքան ցանկալի,</p><p>Երբ եղբայրք իրար հետ մեկտեղ բնակին:</p><br><p>     Ազնիվ յուղի պես է մեր գլխի վրա,</p><p>     Որ վայր է թափվում Ահարոնի վրա:</p><br><p>2. Հերմոնի շաղի պես, որ վայր է գալիս,</p><p>Որ վայր է գալիս Սիոնի վրա:</p><p>Այնտեղ Տերն պատրաստեց</p><p>Օրհնություն և կյանք</p><p>Մինչև հավիտյան (2):</p><p>Ազնիվ յուղի պես է մեր գլխի վրա,</p><p>Օրհնություն և կյանք</p><p>Մինչև հավիտյան:</p><br><p></p><p></p>