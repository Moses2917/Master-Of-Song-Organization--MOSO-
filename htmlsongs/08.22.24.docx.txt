<p>[start:song<div id="song-1">]</p><p>563</p><p>1. Տեր Հիսուսին ծառայող Գեդեոնի զինվորներ,</p><p>Չար աշխարհի մեջ գործող Սուրբ Խոսքի սերմնացաններ,</p><p>Օրն է թեքվել ավարտին, մայրամուտն է մոտենում,</p><p>Ցանենք սերմերը կյանքի, գիշերն է վրա հասնում։</p><br><p>2. Գեդեոնի զինվորին Տերն է տալիս զորություն,</p><p>Թեկուզ փոքր ջոկատով, մենք ունենք մեծ հաղթություն։</p><p>Աստված կօրհնի Իր գործը, մեզ հետ Տերն է ամեն օր,</p><p>Աստծո գործն է մնայուն, իսկ աշխարհը՝ անցավոր։</p><br><p>3. Եղբա՛յր ու քո՛ւյր, լավ խորհենք՝ ի՜նչ մեծ գործ է մեզ տրված,</p><p>Չհապաղենք, չծուլանանք, Տիրոջ մոտ բերենք մարդկանց:</p><p>Մեղքի խավար աշխարհում հոգիներն են կորսվում,</p><p>Աստծո Խոսքն է նոր կյանքի ու փրկության հույս բերում։</p><br><p>4. Մեկ անգամ է մեզ տրված կյանքը այս երկրի վրա,</p><p>Աստծո կամքը կատարենք, որ մտնենք փառքը Նրա,</p><p>Մնասները Իր տված շահով Իրեն դարձնենք,</p><p>Որ վերջում էլ մեզ ասի՝ ապրես դու, բարի ծառա։</p><p>[end:song]</p><p>[start:song</div><div id="song-2">]</p><p>293</p><p>1. Մեղքերովս, Տե՜ր, ահա Քեզի կուգամ,</p><p>Կոտրած սրտով, Տե՜ր, հիմա Քեզի կուգամ:</p><p>Տե՜ր, շատ լավ գիտեմ` կտեսնես իմ սիրտս,</p><p>Մեղքերով ճնշված, մեղապարտ իմ սիրտս։</p><br><p>Մեղքերովս, Տե՜ր, ահա Քեզի կուգամ,</p><p>Կոտրած սրտով, Տե՜ր, հիմա Քեզի կուգամ։</p><br><p>2. Խիղճս կտանջե զիս ցորեկ-գիշեր</p><p>Եվ կամբաստանե Քու առջևդ, Տե՛ր,</p><p>Կուզեմ ազատվիլ հոգեկան այս խռովքեն</p><p>Ու թիթեռի պես թեթև ըլլալ մշտորեն։</p><br><p>Մեղքերովս, Տե՜ր, ահա Քեզի կուգամ,</p><p>Կոտրած սրտով, Տե՜ր, հիմա Քեզի կուգամ։</p><br><p>3. Ծարաված սրտով աղբյուրիդ կուգամ,</p><p>Քաղցած ու հոգնած` ահա Քեզի կուգամ,</p><p>Ճաշակել կուզեմ երկնային մանանայեդ</p><p>Ու խմել կենաց հավիտենական ջուրեն։</p><br><p>Մեղքերովս, Տե՜ր, ահա Քեզի կուգամ,</p><p>Կոտրած սրտով, Տե՜ր, հիմա Քեզի կուգամ։</p><br><p>4. Քու հզոր ձեռքովդ վերցուր զիս տիղմեն</p><p>Եվ ազատե զիս մեղքի այս փոսեն։</p><p>Գողգոթայի խաչին վրա թափված արյամբ</p><p>Թողություն շնորհե՛, ո՜վ իմ Աստվածս օրհնյալ։</p><br><p>Մեղքերովս, Տե՜ր, ահա Քեզի կուգամ,</p><p>Կոտրած սրտով, Տե՜ր, հիմա Քեզի կուգամ։</p><br><p>[end:song]</p><p>[start:song</div><div id="song-3">]</p><p>251</p><p>1. Շատ անգամ է իմ նավակը</p><p>Ալեկոծության հանդիպել,</p><p>Սպառնացել է փոթորիկը</p><p>Իր ալիքներով ինձ ծածկել։</p><p>Թվացել է այս պայքարում,</p><p>Թե նավահանգիստ չեմ հասնի,</p><p>Կգտնեմ վախճանս ծովում,</p><p>Ծովի անդունդն օրրանս կլինի։</p><br><p>2. Եվ ամեն անգամ գալիս ես</p><p>Դու պարզապես ջրի վրայով,</p><p>Փոթորիկն հանդարտեցնում ես,</p><p>Հույս ես տալիս Քո հայտնվելով։</p><p>Փոխվում է իմ տրտմությունը</p><p>Ուրախության, խաղաղության,</p><p>Շողում է ջինջ հորիզոնը,</p><p>Թվում է՝ էլ չկա վտանգ։</p><br><p>3. Առջևում դեռ փոթորիկ կա,</p><p>Վտանգավոր է իմ ճամփան,</p><p>Խնդրում եմ, Տե՜ր, մի՛ հեռանա,</p><p>Ինձ հետ եղիր՝ ըստ Քո խոստման։</p><p>Այնժամ վստահ կլինեմ ես</p><p>Ապահովությանը ճամփիս,</p><p>Դրա երաշխիքը Քո սերն է,</p><p>Արդ, խնդրում եմ, ինձ հետ եղի՛ր։</p><p>[end:song]</p><p>[start:song</div><div id="song-4">]</p><p>287</p><p>1. Մնայուն բան չունեմ երկրում,</p><p>Իմ մարմինը իմը չէ,</p><p>Հոգիս Տիրոջ տունն է գնում,</p><p>Հիսուս Տերը կկանչե:</p><br><p>Հիսուս շինեց տուն երկնային,</p><p>Ցանեց ճերմակ ծաղիկներ,</p><p>Գործ ու գանձերս ճամփեմ երկինք</p><p>Ու հետևից ես գնամ:</p><p> </p><p>2. Ինձ չտվեց այս աշխարհը</p><p>Ո՛չ փրկություն, ո՛չ գանձեր,</p><p>Ինձ էլ պիտի տիրեր մահը,</p><p>Թե Հիսուսը չգներ:</p><br><p>Հիսուս շինեց տուն երկնային,</p><p>Ցանեց ճերմակ ծաղիկներ,</p><p>Գործ ու գանձերս ճամփեմ երկինք</p><p>Ու հետևից ես գնամ:</p><br><p>3. Հողեղեն էի, բայց շնորհքով</p><p>Դարձա հոգի երկնային,</p><p>Տեր կանչելով ու «Հայր մերով»</p><p>Գնամ իմ Տեր Հիսուսին:</p><br><p>Հիսուս շինեց տուն երկնային,</p><p>Ցանեց ճերմակ ծաղիկներ,</p><p>Գործ ու գանձերս ճամփեմ երկինք</p><p>Ու հետևից ես գնամ:</p><br><p>4. Թեև ճամփաս փուշ է, քարոտ,</p><p>Ու մեծ խաչ կա իմ ուսին,</p><p>Բայց տուն ունեմ շողոտ-շաղոտ,</p><p>Սրտումս ունեմ Հիսուսին:</p><br><p>Հիսուս շինեց տուն երկնային,</p><p>Ցանեց ճերմակ ծաղիկներ,</p><p>Գործ ու գանձերս ճամփեմ երկինք</p><p>Ու հետևից ես գնամ:</p><br><p>[end:song]</p><p>[start:song</div><div id="song-5">]</p><p>530</p><p>1. Եվ Աստված այնպես աշխարհը սիրեց,</p><p>Որ Իր միածին Որդուն տվեց,</p><p>Քեզ համար զոհեց, որ դու չկորսվես,</p><p>Ապրես Նրա կյանքով հավիտյան։</p><br><p>Աստված սեր է անսահման,</p><p>Չկա ուրիշը Նրա նման։</p><br><p>2. Քեզ հետ է միշտ, չի լքի Նա քեզ,</p><p>Քո կողքին է Նա, Նա սիրում է քեզ,</p><p>Նայի՛ր Նրան և դու կտեսնես՝</p><p>Սեր է Աստված, սեր է անսահման։</p><br><p>Աստված սեր է անսահման,</p><p>Չկա ուրիշը Նրա նման։</p><br><p>[end:song]</p><p>[start:song</div><div id="song-6">]</p><p>12</p><p>1. Քա՛ջ եղեք, ո՛վ եղբայրներս,</p><p>Մոտ է օգնություն,</p><p>Վերը կ’երևնա նշանը,</p><p>Ստույգ է հաղթություն։</p><br><p>«Շուտ կուգամ,- կըսե մեր Տերը,-</p><p>Բերդը պահեցեք»։</p><p>«Կպահենք, Տե՛ր, Քու շնորհքովդ»,-</p><p>Պատասխան տվեք։</p><br><p>2. Հանդուգն թշնամիները</p><p>Բազմությամբ կուգան,</p><p>Եվ անոնց չար զորապետը</p><p>Ինքն է՝ սատանան։</p><br><p>«Շուտ կուգամ,- կըսե մեր Տերը,-</p><p>Բերդը պահեցեք»։</p><p>«Կպահենք, Տե՛ր, Քու շնորհքովդ»,-</p><p>Պատասխան տվեք։</p><br><p>3. Պանծալի է մեր դրոշակը,</p><p>Փողը կլսենք,</p><p>Մեր զորապետին անվամբը</p><p>Պիտ անշուշտ հաղթենք։</p><br><p>«Շուտ կուգամ,- կըսե մեր Տերը,-</p><p>Բերդը պահեցեք»։</p><p>«Կպահենք, Տե՛ր, Քու շնորհքովդ»,-</p><p>Պատասխան տվեք։</p><br><p>4. Դառն, երկար է պատերազմը,</p><p>Սակայն դիմացեք,</p><p>Մեր անհաղթ Զորագլուխը</p><p>Մոտ է, քաջ եղե՛ք։</p><br><p>«Շուտ կուգամ,- կըսե մեր Տերը,-</p><p>Բերդը պահեցեք»։</p><p>«Կպահենք, Տե՛ր, Քու շնորհքովդ»,-</p><p>Պատասխան տվեք։</p><br><p>[end:song]</p><br><p></p>