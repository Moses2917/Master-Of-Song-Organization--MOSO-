<p>[start:song]</p><p><div id="song-1">110</p><p>1. «Ողորմե՜ ինձ, ողորմե՜ ինձ,</p><p>Ո՜վ Որդի Դավթի, Քրիստո՛ս»,-</p><p>Այսպես կաղաչեր ճամփուն վրա</p><p>Կույր, աղքատ Բարտիմեոս։</p><br><p>2. «Լո՛ւռ կեցիր»,- ըսին շատերը,</p><p>Սակայն ան աղաղակեց</p><p>Անհամբեր, մինչև որ Տերը</p><p>Զինք գութով իրեն կանչեց։</p><br><p>3. Չէր արծաթ անոր խնդրածը,</p><p>Թեպետ սովոր էր մուրալ,</p><p>Դավիթի Որդւոյն տվածը</p><p>Չէր կարող ուրիշ մը տալ։</p><br><p>4. «Տե՛ր, վերցո՛ւր այս կուրությունը,</p><p>Թող աչքերս բացվին»,- ըսավ։</p><p>Շուտ տեսավ իսկույն և ինքը</p><p>Հիսուսի ետևն ընկավ։</p><br><p>5. Որչա՜փ սիրտն հիմա լեցուն է,</p><p>Ամենուն ալ կխոսի,</p><p>Այս ողորմությունն անհուն է,</p><p>Ի՜նչ Փրկիչ զարմանալի։</p><br><p>6. Երանի՜ թե Անոր քովը</p><p>Կույրերուն ամենը գար,</p><p>Ինք, անշուշտ, անչափ շնորհքովը</p><p>Շուտ անոնց տեսնել կուտար։</p><br><p>[end:song]</p><p>[start:song]</p><p></div><div id="song-2">251</p><p>1. Շատ անգամ է իմ նավակը</p><p>Ալեկոծության հանդիպել,</p><p>Սպառնացել է փոթորիկը</p><p>Իր ալիքներով ինձ ծածկել։</p><p>Թվացել է այս պայքարում,</p><p>Թե նավահանգիստ չեմ հասնի,</p><p>Կգտնեմ վախճանս ծովում,</p><p>Ծովի անդունդն օրրանս կլինի։</p><br><p>2. Եվ ամեն անգամ գալիս ես</p><p>Դու պարզապես ջրի վրայով,</p><p>Փոթորիկն հանդարտեցնում ես,</p><p>Հույս ես տալիս Քո հայտնվելով։</p><p>Փոխվում է իմ տրտմությունը</p><p>Ուրախության, խաղաղության,</p><p>Շողում է ջինջ հորիզոնը,</p><p>Թվում է՝ էլ չկա վտանգ։</p><br><p>3. Առջևում դեռ փոթորիկ կա,</p><p>Վտանգավոր է իմ ճամփան,</p><p>Խնդրում եմ, Տե՜ր, մի՛ հեռանա,</p><p>Ինձ հետ եղիր՝ ըստ Քո խոստման։</p><p>Այնժամ վստահ կլինեմ ես</p><p>Ապահովությանը ճամփիս,</p><p>Դրա երաշխիքը Քո սերն է,</p><p>Արդ, խնդրում եմ, ինձ հետ եղի՛ր։</p><p>[end:song]</p><p>[start:song]</p><p></div><div id="song-3">16</p><p>1. Մեր լավագույն օրերն անգին</p><p>Եվ զորեղ, թարմ ուժերն մարտական</p><p>Մենք կզոհենք Տեր Հիսուսին՝</p><p>Որպես նվեր պատվական, պատվական։</p><p>Ի՞նչն է այնքան մեզ հաճելի,</p><p>Քան Հիսուսին ծառայել,</p><p>Կյանքներս առողջ և սիրով լի</p><p>Տեր Հիսուսին նվիրել, նվիրել։</p><br><p>[end:song]</p><p>[start:song]</p><p></div><div id="song-4">158</p><p>1. Մանկության վաղ տարիներին՝</p><p>Կյանքի ուրախ շրջանում,</p><p>Մենք ձգտում ենք Տեր Հիսուսի</p><p>Պատվերը կատարելու։</p><br><p>Աստծո այգում գործի համար</p><p>Մենք պատրաստ ենք գործելու,</p><p>Օրը կարճ է, չծուլանանք,</p><p>Ժամանակ չէ քնելու։</p><br><p>2. Սիրենք անունը Հիսուսի,</p><p>Նրա մասին միշտ խոսենք,</p><p>Նրա ողորմությամբ երկնային</p><p>Մարդկանց փրկության կանչենք։</p><br><p>Աստծո այգում գործի համար</p><p>Մենք պատրաստ ենք գործելու,</p><p>Օրը կարճ է, չծուլանանք,</p><p>Ժամանակ չէ քնելու։</p><br><p>3. Մեր ուժերը նվիրելով</p><p>Մարդկանց փրկության համար,</p><p>Կյանքի լուծը հեշտացնելով՝</p><p>Տանենք սիրո աշխատանք:</p><br><p>Աստծո այգում գործի համար</p><p>Մենք պատրաստ ենք գործելու,</p><p>Օրը կարճ է, չծուլանանք,</p><p>Ժամանակ չէ քնելու։</p><br><p>[end:song]</p><p>[start:song]</p><p></div><div id="song-5">343</p><p>1. Խոսքերդ վառ լույս են իմ ճամփին,</p><p>Ամեն օր կնորոգեն իմ հոգին,</p><p>Դեղ են թանկ, որ պետք են աչքերիս,</p><p>Ճերմակ հանդերձ, որ ծածկույթ է մեղքերիս։</p><br><p>Սուրբ Հոգի ազատության,</p><p>Կառաջնորդես դեպի նոր կյանք սրբության։</p><p>Սուրբ Հոգի ուրախության,</p><p>Կառաջնորդես դեպի նոր կյանք սրբության։</p><br><p>2. Բարի՛ Հովիվ, իմ սրբությո՛ւն, իմ փրկությո՛ւն,</p><p>Ջրի վտակ՝ չորացած իմ կյանքում,</p><p>Ծաղկեցնող՝ ամայի սիրտը իմ,</p><p>Կսիրես ինձ, կներես, Փրկի՛չ անգին։</p><br><p>Սուրբ Հոգի ազատության,</p><p>Կառաջնորդես դեպի նոր կյանք սրբության։</p><p>Սուրբ Հոգի ուրախության,</p><p>Կառաջնորդես դեպի նոր կյանք սրբության։</p><br><p>3. Ոտքերիդ տակ դնեմ կյանքը իմ,</p><p>Մաքրի՛ր ինձ աղտերից հանց ոսկին,</p><p>Երբ անցնեմ կրակով հալոցքի,</p><p>Կաղաչեմ Քեզ, առաջնորդի՛ր, Սո՛ւրբ Հոգի։</p><br><p>Սուրբ Հոգի ազատության,</p><p>Կառաջնորդես դեպի նոր կյանք սրբության։</p><p>Սուրբ Հոգի ուրախության,</p><p>Կառաջնորդես դեպի նոր կյանք սրբության։</p><br><p>[end:song]</p><p>[start:song]</p><p></div><div id="song-6">170</p><p>1. Որքան որ կուզես լարված ուժերով</p><p>Աշխատել չարին հաղթել բարիով</p><p>Կամ ամուր կամքով ու համառորեն</p><p>Ջանալ նվաճել «եսդ» անօրեն:</p><br><p>Բայց եթե կուզես դառնալ միշտ արի,</p><p>Սուրբ ու հաղթական զինվոր դու բարի,</p><p>Հերոսի նման նահատակ պայքարի՝</p><p>Դու մեռի՛ր, Հիսուս թող մեջդ ապրի։ (2)</p><br><p>2. Ու եթե կուզես օրը յոթ անգամ</p><p>Աղոթքի կանգնել դու հոժարակամ,</p><p>Կամ թաց աչքերով անձդ չարչարել՝</p><p>Ճգնելով ինքդ քեզ մաքուր պահել։</p><br><p>Բայց եթե կուզես դառնալ միշտ արի,</p><p>Սուրբ ու հաղթական զինվոր դու բարի,</p><p>Հերոսի նման նահատակ պայքարի՝</p><p>Դու մեռի՛ր, Հիսուս թող մեջդ ապրի։ (2)</p><br><p>3. Կամքիդ հետ նաև ուժերդ բոլոր</p><p>Զենքեր են պատիր, փուչ ու մարմնավոր,</p><p>Եվ դու ինքնախաբ գերի ես անզոր,</p><p>Եվ դու ինքնախաբ գերի ես անզոր:</p><br><p>Բայց եթե կուզես դառնալ միշտ արի,</p><p>Սուրբ ու հաղթական զինվոր դու բարի,</p><p>Հերոսի նման նահատակ պայքարի՝</p><p>Դու մեռի՛ր, Հիսուս թող մեջդ ապրի։ (2)</p><br><p>[end:song]</p><br><p></p>