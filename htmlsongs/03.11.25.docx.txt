<p>[start:song]</p><p>45</p><p>1. Տե՜ր, պահե՛ զիս Սուրբ խաչիդ</p><p>Արյունին տակ, (2)</p><p>Տե՜ր, պահե՛ զիս թանկագին</p><p>Արյունիդ տակ, (2)</p><p>Որ նետերն չարի չհասնին,</p><p>Չհարվածեն իմ խեղճ հոգին</p><p>Ու չավերեն գործդ անգին,</p><p>Տե՜ր, պահե՛ զիս արյունիդ տակ։ (2)</p><br><p>2. Տե՜ր, պահե՛ զիս Սուրբ խաչիդ</p><p>Արյունին տակ, (2)</p><p>Տե՜ր, պահե՛ զիս թանկագին</p><p>Արյունիդ տակ, (2)</p><p>Որ ալիքներն մեղքի ծովուն</p><p>Չխորտակեն իմ խեղճ նավուն,</p><p>Այլ ապահով հասնիմ ես տուն,</p><p>Տե՜ր, պահե՛ զիս արյունիդ տակ։ (2)</p><br><p>3. Տե՜ր, պահե՛ զիս Սուրբ խաչիդ</p><p>Արյունին տակ, (2)</p><p>Տե՜ր, պահե՛ զիս թանկագին</p><p>Արյունիդ տակ, (2)</p><p>Որ սատանան չհաջողի</p><p>Խափանել երթը հավատքին,</p><p>Այլ ապահով հասնիմ Քեզի,</p><p>Տե՜ր, պահե՛ զիս արյունիդ տակ։ (2)</p><br><p>[end:song]</p><p>[start:song]</p><p>203</p><p>1. Տե՜ր Հիսուս, Աստծո Գառ,</p><p>Փառք Քեզ, իմ Արարիչ,</p><p>Հավիտյան, Անսահման, Օրհնյալ,</p><p>Դու Խաչվեցիր, մեզի համար,</p><p>Սուրբ արյունդ Դու հեղեցիր։</p><p>Լցրո՛ւ մեզ Սուրբ Հոգով։</p><br><p>Պաշտում եմ Քեզ, Հիսո՛ւս, Աստծո Որդի,</p><p>Երկրպագում եմ Քեզ իմ ամբողջ սրտով,</p><p>Մեծարում եմ Քեզ, Հիսո՛ւս, Տեր ու Փրկիչ,</p><p>Երկրպագում եմ Քեզ իմ ամբողջ հոգով։</p><br><p>2. Տե՜ր, կուզեմ խոնարհվել,</p><p>Ոտքերիդ մոտ հանգչել,</p><p>Կյանքս Քեզ ընծայել ընդմիշտ՝</p><p>Հավատալով Քո Սուրբ Խոսքին,</p><p>Կյանքով, գործով, էությունով,</p><p>Անունը Քո դավանելով։</p><br><p>Պաշտում եմ Քեզ, Հիսուս, Աստծո Որդի,</p><p>Երկրպագում եմ Քեզ իմ ամբողջ սրտով,</p><p>Մեծարում եմ Քեզ, Հիսուս, Տեր ու Փրկիչ,</p><p>Երկրպագում եմ Քեզ իմ ամբողջ հոգով։</p><br><p>Պաշտում եմ Քեզ, Հիսուս, Աստծո Որդի,</p><p>Երկրպագում եմ Քեզ իմ ամբողջ սրտով,</p><p>Մեծարում եմ Քեզ, Հիսուս, Տեր ու Փրկիչ,</p><p>Երկրպագում եմ Քեզ իմ, Փառաբանում եմ քեզ</p><p>Երկրպագում եմ Քեզ իմ ամբողջ հոգով։</p><p>[end:song]</p><p>[start:song]</p><p>534</p><p>1. Այս կարճ կյանքի մեջ ինձ համոզեցիր,</p><p>Որ Սեր ես անհուն, օրհնյալ Քրիստոս,</p><p>Եվ Քո կամքով էր, որ ինձ ընտրեցիր</p><p>Որպես Քեզ եղբայր, լուսե Քրիստոս։</p><p>Բարձրյալի Որդի, ինձ համոզեցիր,</p><p>Որ միայն Դու ես իմ Բարեկամը,</p><p>Առաջին օրից քիմքիս թողեցիր</p><p>Քաղցր խոսքերիդ մեղրաբույր համը։</p><br><p>2. Աստծո Որդի, ինձ համոզեցիր,</p><p>Որ միայն Դու ես տերերի Տերը,</p><p>Խավար սրտիս մեջ լույսդ վառեցիր</p><p>Ու ինձ ասացիր` հենց ես եմ Սերը։</p><p>Իմ խաչյալ Հիսո՛ւս, ինձ համոզեցիր</p><p>Անցնող աշխարհի ունայնությունը,</p><p>Մեղքերս առար, խաչիդ գամեցիր՝</p><p>Քեզ հետ բերելով մեծ հաղթությունը։</p><br><p>3. Հարուցյալ Հիսո՛ւս, ինձ համոզեցիր,</p><p>Որ միայն Դու ես ճամփան ու կյանքը,</p><p>Հոգովդ իմ մեջ նոր սիրտ դրեցիր`</p><p>Դարձնելով ինձ Աստծո ժառանգը։</p><p>Ո՜վ իմ Սուրբ Հիսո՛ւս, ինձ համոզեցիր,</p><p>Որ Դու ես, Դու ես հացը երկնային,</p><p>Հոգովդ հոգուս աչքը բացեցիր,</p><p>Որ տեսնի փառքը Քո աստվածային։</p><br><p>4. Թանկագին իմ Տե՛ր, ինձ համոզեցիր,</p><p>Որ ես առանց Քեզ ապրել չեմ կարող,</p><p>Քեզանով վառվող այսօրվա լույսս</p><p>Առանց Քեզ մի խեղճ ճրագ է մարող։</p><p>Հիմա էլ կրկին ինձ համոզում ես,</p><p>Որ Դու իմ Հայրն ես ու Պահապանս,</p><p>Միշտ համոզում ես ու միշտ ուզում ես,</p><p>Որ մնամ Քո մեջ, իմ սուրբ Տապանս։</p><br><p>[end:song]</p><p>[start:song]</p><p>1</p><br><p>1. Եղբայրնե՛ր, ցնծացե՛ք,</p><p>Մեր կյանքն է անմար,</p><p>Դո՛ւք, քույրե՛ր, երգեցե՛ք</p><p>Փրկչի սերն անճառ։</p><p>Երբեմնի օտարից</p><p>Դարձանք բարեկամ,</p><p>Մենք հիմա շատ մոտ ենք</p><p>Քրիստոսի արյամբ։</p><br><p>Բարձրաձայն երգենք, Տերը մեզ փրկեց,</p><p>Բարձրաձայն երգենք, Տերը ազատեց,</p><p>Գրեց մեր անուններն Կյանքի գրքի մեջ։ (2)</p><br><p>2. Հիմա չենք մոտենում</p><p>Մենք Սինա լեռին,</p><p>Մեզ էլ չի սարսռեցնում</p><p>Որոտ մոլեգին։</p><p>Սուրբ Խոսքը շնորհեց մեզ</p><p>Խաչից քավություն,</p><p>Փրկվեցինք մենք մահից</p><p>Քրիստոսի արյամբ։</p><br><p>Բարձրաձայն երգենք, Տերը մեզ փրկեց,</p><p>Բարձրաձայն երգենք, Տերը ազատեց,</p><p>Գրեց մեր անուններն Կյանքի գրքի մեջ։ (2)</p><br><p>3. Հավատքով, սիրով արդ</p><p>Ապրում ենք, շնչում,</p><p>Սպիտակ հանդերձով զվարթ</p><p>Դեպ երկինք թռչում։</p><p>Սուրբ հույսով կենսավետ</p><p>Մեր սրտերն՝ խնդում,</p><p>Կապրենք կյանքով հավետ</p><p>Քրիստոսի արյամբ։</p><br><p>Բարձրաձայն երգենք, Տերը մեզ փրկեց,</p><p>Բարձրաձայն երգենք, Տերը ազատեց,</p><p>Գրեց մեր անուններն Կյանքի գրքի մեջ։ (2)</p><br><p>[end:song]</p><p>[start:song]</p><p>307</p><p>1. Քայլում էի տխուր անապատի մեջ,</p><p>Ծարավն էր տանջում անվերջ ու անվերջ,</p><p>Ձեռքերս պարզած, անուժ ու լացով</p><p>Խնդրեցի. «Աստվա՜ծ, կյա՛նք տուր Քո ջրով»։</p><br><p>Աղբյուր բացվեց, ջուրը խմեցի,</p><p>Կյանք ստացած՝ աչքերս բացեցի,</p><p>Տեսա Հիսուսին՝ ժպիտը դեմքին,</p><p>Կորած գառն էր տանում Իր ուսին։</p><br><p>2. Ձեռքիցս բռնած` անապատն անցանք,</p><p>Ներեց Հիսուսս չարություն, հանցանք:</p><p>Արցունքն աչքերիս, ոտքերին փարված`</p><p>Գոչեցի լացով. «Հիսո՜ւս, ի՛մ Աստված»։</p><br><p>Աղբյուր բացվեց, ջուրը խմեցի,</p><p>Կյանք ստացած՝ աչքերս բացեցի,</p><p>Տեսա Հիսուսին՝ ժպիտը դեմքին,</p><p>Կորած գառն էր տանում Իր ուսին։</p><br><p>3. Հիսուսն էր գնում, ես էլ՝ ետևից,</p><p>Նա ինձ փրկել էր չոր անապատից,</p><p>Գնում էի Նրա լույս ճանապարհով</p><p>Ու ինձ զգում էի հարուստ, ապահով։</p><br><p>Աղբյուր բացվեց, ջուրը խմեցի,</p><p>Կյանք ստացած՝ աչքերս բացեցի,</p><p>Տեսա Հիսուսին՝ ժպիտը դեմքին,</p><p>Կորած գառն էր տանում Իր ուսին։</p><br><p>4. Ու խոսեց Տերս. «Ես եմ լույս-կյանքը,</p><p>Ճշմարտությունը ու ճանապարհը։</p><p>Խաղաղություն Ես գառներիս կտամ,</p><p>Շատ շուտով նրանց ետևից կգամ»։</p><br><p>Աղբյուր բացվեց, ջուրը խմեցի,</p><p>Կյանք ստացած՝ աչքերս բացեցի,</p><p>Տեսա Հիսուսին՝ ժպիտը դեմքին,</p><p>Կորած գառն էր տանում Իր ուսին։</p><br><p>[end:song]</p><p>[start:song]</p><p>330</p><p>1. Ունայնություն է աշխարհը այս սին,</p><p>Ոչ ոք չասաց ինձ նույնիսկ այդ մասին,</p><p>Օրերը եկան, անցան շատ իզուր,</p><p>Երկրում ապրում եմ ինչպես օտար հյուր։</p><p>      Ո՛վ հոգի ծախված</p><p>      Ու դատապարտված,</p><p>      Աշխարհի կողմից եղար դու խաբված:</p><br><p>2. Զղջման արցունքով ելա Գողգոթա,</p><p>Հիսուսին տեսա ու ծնկի եկա,</p><p>Աշխարհը՝ ունայն, երկինքն է հույսս.</p><p>Գնեց Իր արյամբ ինձ Տեր Հիսուսը։</p><p>      Հոգիս երկնային</p><p>      Երկինք կգնա,</p><p>      Մարմինս հող է, հողին կդառնա։</p><br><p>3. Երկնքի դուռն է բացել իմ Տերը,</p><p>Այնտեղ պիտ գնան Տիրոջ սուրբերը,</p><p>Հրաման կգա շուտով երկնքից,</p><p>Հրավեր ունեմ իմ Տեր Հիսուսից։</p><p>      Հոգիս երկնային</p><p>      Երկինք կգնա,</p><p>      Մարմինս հող է, հողին կդառնա։</p><br><p>4. Աշխարհ դու անզոր, Տերս քեզ հաղթեց,</p><p>Սև ճիրաններից հոգիս ազատեց,</p><p>Մարդի՛կ, դուք բացեք ձեր քար սրտերը,</p><p>Փշրված սիրտ է սիրում մեր Տերը։</p><p>      Հոգիս երկնային</p><p>      Երկինք կգնա,</p><p>      Մարմինս հող է, հողին կդառնա։</p><br><p>[end:song]</p><br><p></p>