<p></p><p>517</p><p>1. Ո՞վ է, որ մեզ միշտ հսկում է</p><p>Հայրական սիրով,</p><p>Ո՞վ է, որ միշտ խրատում է</p><p>Իր Հոգու ձայնով։</p><p>Ներում է մեզ, երբ զղջում ենք,</p><p>Մխիթարում, երբ տխրում ենք:</p><p>Սեր է Նա (2) անսահման,</p><p>Ո՞վ է, ո՞վ է Նա։</p><br><p>Էմմանուել, Էմմանուելն է Նա՝</p><p>Աստված մեզ հետ է հավիտյան,</p><p>Փրկությունը՝ հոգիների կորուսյալ։</p><p>Ծնվեց խոստացյալ Մանուկը այն,</p><p>Որ Աստված մեզ հետ լինի հավիտյան,</p><p>Հոգիներիս, աչքերիս լույս լինի։</p><br><p>2. «Ողջույն քեզ, իմ լա՛վ բարեկամ,</p><p>Ես քեզ հետ եմ, կա՛մ,</p><p>Ճանաչի՛ր Իմ մահով գնված</p><p>Փրկության ճամփան։</p><p>Ձեռքդ տո՛ւր Ինձ, ի՛մ բարեկամ,</p><p>Հիշի՛ր, որ Ես եմ հավիտյան</p><p>Քո միակ Փրկիչն, Փրկիչն ու Տերը,</p><p>Նայիր՝ ով եմ Ես»։</p><br><p>Էմմանուել, Էմմանուելն է Նա՝</p><p>Աստված մեզ հետ է հավիտյան,</p><p>Փրկությունը՝ հոգիների կորուսյալ։</p><p>Ծնվեց խոստացյալ Մանուկը այն,</p><p>Որ Աստված մեզ հետ լինի հավիտյան,</p><p>Հոգիներիս, աչքերիս լույս լինի։</p><br><p></p><br><p>217</p><p>1. Եթե դժվարության հանդիպես</p><p>Կամ թե մարդկանցից արհամարհվես,</p><p>Ինչքան էլ ծանր վիճակ լինի,</p><p>Երբեք ոչ ոքի մի՛ մեղադրիր։</p><p>Եթե ծաղիկները թառամեն,</p><p>Եվ տերևները ծառից թափվեն,</p><p>Իսկ սրտումդ կրակը հանգչի,</p><p>Երբեք ոչ ոքի մի՛ մեղադրիր։</p><br><p>2. Թե էլ արևը քեզ չփայլի,</p><p>Եվ կյանքիդ օրերը խավարեն,</p><p>Եվ զգաս սառնություն սրտիդ մեջ,</p><p>Մի՛ մեղադրիր ոչ ոքի երբեք։</p><p>Թե ճամփիդ ծաղիկներ չլինեն,</p><p>Այլ միայն սուր քարեր հանդիպեն,</p><p>Իմ եղբա՛յր, այս խոսքը դու հիշիր.</p><p>Երբեք ոչ ոքի մի՛ մեղադրիր։</p><br><p>3. Եթե դու մենակ ես ու լքված,</p><p>Ինչպես ծովում նավը ջախջախված,</p><p>Էլ պիտանի չես ոչ մի բանի,</p><p>Դարձյալ ոչ ոքի մի՛ մեղադրիր։</p><p>Թե աչքերիցդ հորդ արցունք թափվի,</p><p>Ուրախության հույսը կտրվի,</p><p>Այս խոսքերը դու սրտիդ մեջ դի՛ր,</p><p>Երբեք ոչ ոքի մի մեղադրիր։</p><br><p>4. Թե նույնիսկ հարազատ ընկերդ</p><p>Եվ հանկարծ դրժի իր երդումը,</p><p>Քեզ մոռանա և սերը փոխի,</p><p>Նրան էլ դարձյալ մի՛ մեղադրիր։</p><p>Որովհետև Հիսուս Քրիստոսը</p><p>Ներում է բոլորիս մեղքերը,</p><p>Հայացքդ միայն Նրան ուղղի՛ր</p><p>Եվ Նրա նման դու էլ ների՛ր։</p><br><p>5. Թե ուզում ես երջանիկ լինել</p><p>Եվ մարդկանց օրինակ ծառայել,</p><p>Այդ դեպքում պետք է այսպես անել՝</p><p>Ամենից առաջ քեզ մեղադրել։</p><p>Քանզի Հիսուսը, մեզ սիրելով,</p><p>Մեր մեղքը Իր վրա վերցնելով,</p><p>Խաչի վրա մեզ համար զոհվեց,</p><p>Ինձ և քեզ թողություն պարգևեց։</p><br><p></p><p>464</p><p>1. Ժողովուրդն ենք մենք՝ սուրբ արյամբ գնված,</p><p>Մոտենանք Աստծո Գառին համարձակ,</p><p>Որ Գողգոթայում տառապանք տարավ,</p><p>Խաչվեց իմ և քո մեղքերի համար։</p><br><p>Արյան զորությամբ ունենք թողություն,</p><p>Արյան զորությամբ ունենք փրկություն,</p><p>Արյան զորությամբ էր, որ Գողգոթայում</p><p>Գառն Աստծո տարավ հաղթություն։</p><br><p>2. Մեր կյանքը փոխեց, Իրեն մոտեցրեց</p><p>Ու խաչի ճամփան Նա մեզ ցույց տվեց,</p><p>Որ նայենք Իրեն, հիշենք Գողգոթան,</p><p>Երբեք չհիշենք անցած հին ճամփան։</p><br><p>Արյան զորությամբ ունենք թողություն,</p><p>Արյան զորությամբ ունենք փրկություն,</p><p>Արյան զորությամբ էր, որ Գողգոթայում</p><p>Գառն Աստծո տարավ հաղթություն։</p><br><p>3. Անհուն փառք Իրեն՝ Աստծո Գառին,</p><p>Որ անգին արյամբ տվեց թողություն,</p><p>Մաքրեց մեղքերից ու ճերմակ արեց</p><p>Եվ էլ ավելի կյանք մեզ պարգևեց։ </p><br><p>Արյան զորությամբ ունենք թողություն,</p><p>Արյան զորությամբ ունենք փրկություն,</p><p>Փառք և օրհնություն երգենք մեր Աստծուն,</p><p>Որ Իր Որդով տվեց մեզ հարություն։</p><br><p></p><p>16</p><p>1. Մեր լավագույն օրերն անգին</p><p>Եվ զորեղ, թարմ ուժերն մարտական</p><p>Մենք կզոհենք Տեր Հիսուսին՝</p><p>Որպես նվեր պատվական, պատվական։</p><p>Ի՞նչն է այնքան մեզ հաճելի,</p><p>Քան Հիսուսին ծառայել,</p><p>Կյանքներս առողջ և սիրով լի</p><p>Տեր Հիսուսին նվիրել, նվիրել։</p><br><p>2. Լսո՞ւմ ես, մեզ Նա կանչում է,</p><p>Զոհվելու ժամ, եղբարք, արդ հնչեց,</p><p>Հապաղելու ժամանակ չէ,</p><p>Տե՛ս, Նա մեզ կյանք պարգևեց, պարգևեց։</p><p>Եղբարք, պահենք վեր մեր դրոշը</p><p>Անվամբ անհաղթ մեր Փրկչի,</p><p>Թող այրի Սուրբ Հոգու կրակ</p><p>Զոհերն մեր ի սեր խաչի, սեր խաչի։</p><br><p>3. Հիսուսով մենք միշտ համարձակ</p><p>Մեղքի դեմ շարունակ պիտ կռվենք,</p><p>Կորչում են, տես, բազում մարդիկ,</p><p>Բարի լուր նրանց հաղորդենք, հաղորդենք։</p><p>Թող սպառնա մեզ դաժան մահ,</p><p>Մեռնելուց չենք սարսափի,</p><p>Մեր երգերով թշնամուն՝ ահ,</p><p>Կստիպենք մենք՝ շուտ փախչի, շուտ փախչի։</p><br><p></p><br><p>420</p><p>1. Կապուտակ երկինք՝ բյուրեղյա, մաքուր,</p><p>Քեզ եմ նվիրում իմ հոգին թաքուն,</p><p>Տառապանք ու հոգս մոռացած հեռվում`</p><p>Քո գիրկն եմ գալիս կարոտովդ լի։</p><br><p>Օ՜, անհուն երկինք, գեղեցիկ ես դու,</p><p>Աստծո սիրո պես խորն ես ու անծիր,</p><p>Վերցնեմ ես թևեր ու թռչեմ հեռու,</p><p>Գլուխս դնեմ Հիսուսի կրծքին։</p><br><p>2. Աստղաշուք երկինք, դու՝ հրաշք լուսե,</p><p>Կերտված ես Աստծո հանճարով վսեմ,</p><p>Իմ երազներով քո գիրկն եմ թևում՝</p><p>Թողած հին կյանքի տենչերը նսեմ։</p><br><p>Օ՜, անհուն երկինք, գեղեցիկ ես դու,</p><p>Աստծո սիրո պես խորն ես ու անծիր,</p><p>Վերցնեմ ես թևեր ու թռչեմ հեռու,</p><p>Գլուխս դնեմ Հիսուսի կրծքին։</p><br><p>3. Ես լսում եմ միշտ շշունջդ բարի,</p><p>Զգում եմ ամոքող շունչդ իմ սրտում.</p><p>Քո սպասումով չեմ լինի տրտում,</p><p>Կլինեմ հավետ Աստծո գրկում։</p><br><p>Օ՜, անհուն երկինք, գեղեցիկ ես դու,</p><p>Աստծո սիրո պես խորն ես ու անծիր,</p><p>Վերցնեմ ես թևեր ու թռչեմ հեռու,</p><p>Գլուխս դնեմ Հիսուսի կրծքին։</p><br><p></p><br><p>15</p><p>1. Թող ուրախ լինեն սրտերը մեր</p><p>Եվ գոհությունով լցված։</p><p>Հայրը կոչում է մեզ՝ որդիներ,</p><p>Իր Որդով ենք մենք փրկված։</p><br><p>Մենք ուրախ ենք (2)</p><p>Եվ ամեն օր ենք ուրախ,</p><p>Կյանքի ճանապարհը գեղեցիկ է,</p><p>Ուրեմն լինենք միշտ ուրախ։</p><br><p>2. Հայրն Իր ձեռքով տանում է մեզ,</p><p>Պատերազմում՝ պաշտպանում։</p><p>Նրա շնորհքը տալիս է մեզ</p><p>Ինչ որ պետք է մեր կյանքում։</p><br><p>Մենք ուրախ ենք (2)</p><p>Եվ ամեն օր ենք ուրախ,</p><p>Կյանքի ճանապարհը գեղեցիկ է,</p><p>Ուրեմն լինենք միշտ ուրախ։</p><br><p>3. Երբ Նրանից հեռանում ենք,</p><p>Խավարում է մեր շուրջը,</p><p>Այս ու այն կողմ տատանվում ենք,</p><p>Եվ տրտմում է մեր անձը։</p><br><p>Մենք ուրախ ենք (2)</p><p>Եվ ամեն օր ենք ուրախ,</p><p>Կյանքի ճանապարհը գեղեցիկ է,</p><p>Ուրեմն լինենք միշտ ուրախ։</p><br><p>4. Բայց «արդարները կծաղկեն»,</p><p>Չեն շեղվի ճանապարհից,</p><p>Թող Տիրոջը միշտ ծառայեն</p><p>Եվ հեռու մնան մեղքից։</p><br><p>Մենք ուրախ ենք (2)</p><p>Եվ ամեն օր ենք ուրախ,</p><p>Կյանքի ճանապարհը գեղեցիկ է,</p><p>Ուրեմն լինենք միշտ ուրախ։</p><br><p></p><br><p></p>