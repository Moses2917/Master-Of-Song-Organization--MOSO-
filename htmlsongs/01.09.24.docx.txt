<p>[start:song]</p><p><div id="song-1">541</p><p>1. Երկիր իջավ Աստծո Որդին,</p><p>Թողնելով տուն երկնային`</p><p>Հագավ մեզ պես մարմին:</p><p>Սիրուց գամվեց խաչափայտին`</p><p>Ցույց տալով Իր սերն անգին</p><p>Արյամբ Իր թանկագին։</p><p>     Օ՜, եթե դու տեսնեիր, թե Նա</p><p>     Ինչպես մեղքերը քո</p><p>     Սիրով վերցրեց Իր վրա:</p><br><p>2. Իր խաչով Նա տվեց նոր կյանք,</p><p>Նոր սիրտ և նոր օրհնանք.</p><p>Հիսուսն է Նա մեր թանկ:</p><p>Իր սիրով Նա վառեց նոր լույս</p><p>Մեր սրտերում անհույս,</p><p>Նրա անունն է Հիսուս։</p><p>     Օ՜, եթե դու դիմես Նրան,</p><p>     Կտեսնես հավիտյան</p><p>     Իր սերն անսահման։</p><p>[end:song]</p><p>[start:song]</p><p></div><div id="song-2">563</p><p>1. Տեր Հիսուսին ծառայող Գեդեոնի զինվորներ,</p><p>Չար աշխարհի մեջ գործող Սուրբ Խոսքի սերմնացաններ,</p><p>Օրն է թեքվել ավարտին, մայրամուտն է մոտենում,</p><p>Ցանենք սերմերը կյանքի, գիշերն է վրա հասնում։</p><br><p>2. Գեդեոնի զինվորին Տերն է տալիս զորություն,</p><p>Թեկուզ փոքր ջոկատով, մենք ունենք մեծ հաղթություն։</p><p>Աստված կօրհնի Իր գործը, մեզ հետ Տերն է ամեն օր,</p><p>Աստծո գործն է մնայուն, իսկ աշխարհը՝ անցավոր։</p><br><p>3. Եղբա՛յր ու քո՛ւյր, լավ խորհենք՝ ի՜նչ մեծ գործ է մեզ տրված,</p><p>Չհապաղենք, չծուլանանք, Տիրոջ մոտ բերենք մարդկանց:</p><p>Մեղքի խավար աշխարհում հոգիներն են կորսվում,</p><p>Աստծո Խոսքն է նոր կյանքի ու փրկության հույս բերում։</p><br><p>4. Մեկ անգամ է մեզ տրված կյանքը այս երկրի վրա,</p><p>Աստծո կամքը կատարենք, որ մտնենք փառքը Նրա,</p><p>Մնասները Իր տված շահով Իրեն դարձնենք,</p><p>Որ վերջում էլ մեզ ասի՝ ապրես դու, բարի ծառա։</p><p>[end:song]</p><p>[start:song]</p><p></div><div id="song-3">668</p><p>1. Օրհնված ջուրն է իջնում երկնքից</p><p>Անապատ ու չոր դաշտերի վրա, դաշտերի վրա:</p><p>Տիրոջ արյունն է սուրբ երակներից</p><p>Հոսում մեր բազում մեղքերի վրա, մեղքերի վրա:</p><br><p>Չոր անապատը պարտեզ է դառնում</p><p>Ու լցվում ծաղկանց անուշիկ բույրով,</p><p>Իսկ մենք, սրբված մեղքերից բազում,</p><p>Տիրոջ ոտքերն ենք թրջում արցունքով:</p><br><p>2. Երկնքից իջած Ջուրը Խոսքն է՝</p><p>Ուղարկված կյանքի և հոգու համար, և հոգու համար,</p><p>Իսկ Տիրոջ բացված խորը վերքերը</p><p>Բալասան են մեր վերքերին բացված:</p><br><p>Չոր անապատը պարտեզ է դառնում</p><p>Ու լցվում ծաղկանց անուշիկ բույրով,</p><p>Իսկ մենք, սրբված մեղքերից բազում,</p><p>Տիրոջ ոտքերն ենք թրջում արցունքով:</p><br><p>[end:song]</p><p>[start:song]</p><p></div><div id="song-4">329</p><p>1. Քեզ եմ սպասում, արի՜ Դու, ի՛մ Տեր, ալելուիա՜,</p><p>Քեզ եմ երգում՝ օվսաննա՜, ի՛մ Տեր, ալելուիա՜:</p><br><p>Օվսաննա՜ Փրկչին Սիոնի,</p><p>Երգիր՝ օվսաննա՜, ալելուիա՜։</p><br><p>2. Իսրայելը սպասում է Փրկչին, ալելուիա՜,</p><p>Ու փրկություն տվող Արարչին, ալելուիա՜։</p><br><p>Օվսաննա՜ Փրկչին Սիոնի,</p><p>Երգիր՝ օվսաննա՜, ալելուիա՜։</p><br><p>3. Երգի՛ր, աշխա՛րհ, Փրկչին օվսաննա, ալելուիա՜,</p><p>Նա մեր Մեսիան է՝ Աստծուց տրված, ալելուիա՜։</p><br><p>Օվսաննա՜ Փրկչին Սիոնի,</p><p>Երգիր՝ օվսաննա՜, ալելուիա՜։</p><br><p>4. Հավիտյան փառք երկնից Եկողին, ալելուիա՜, </p><p>Հավիտյան փառք Հորից Եկողին, ալելուիա՜։</p><br><p>Օվսաննա՜ Փրկչին Սիոնի,</p><p>Երգիր՝ օվսաննա՜, ալելուիա՜։</p><br><p>[end:song]</p><p>[start:song]</p><p></div><div id="song-5">164</p><p>1. Աստծո սերը մեծ է շատ,</p><p>Անսահման է ու անհուն,</p><p>Աստծո սերը մեծ հրաշք է,</p><p>Օգնում է մնալ կանգուն։</p><br><p>Աստծո սերը, Աստծո սերը</p><p>Մեր հոգին է ջերմացնում,</p><p>Աստծո սերը, Աստծո սերը</p><p>Հավիտյան կյանք է շնորհում։ (2)</p><br><p>2. Աստծո հրաշք սիրուց զատ</p><p>Չկա ուրիշ ոչ մի սեր,</p><p>Թե չլիներ Աստծո սերը,</p><p>Հիսուս չէր իջնի, խաչվեր։</p><br><p>Աստծո սերը, Աստծո սերը</p><p>Մեր հոգին է ջերմացնում,</p><p>Աստծո սերը, Աստծո սերը</p><p>Հավիտյան կյանք է շնորհում։ (2)</p><br><p>[end:song]</p><p>[start:song]</p><p></div><div id="song-6">319</p><p>1. Ինչքա՜ն բարի է Տերը,</p><p>Որ կրում է մեր բեռը,</p><p>Ամեն օր ու ամեն վայրկյան</p><p>Մեզ հետ քայլում է:</p><p>Ինչքան սիրով է Տերը,</p><p>Միշտ տեսնում ենք Իր սերը,</p><p>Ամեն օր ու ամեն վայրկյան</p><p>Նա մեզ սիրում է:</p><p>      Ամեն ծունկ պիտ կրկնվի,</p><p>      Ամեն լեզու դավանի՝</p><p>      Քրիստոսն է միայն Տերը</p><p>      Ու միակ Փրկիչ:</p><br><p>2. Նա է մարդկության հույսը,</p><p>Այս մութ աշխարհի լույսը,</p><p>Որ կբացի ու կփշրի</p><p>Ամեն կապանքներ:</p><p>Ո՞ւր է մահի խայթոցը՝</p><p>Մարդկության վերջակետը:</p><p>Փառք լինի Աստծո Որդուն,</p><p>Որ մեզ ազատեց:</p><p>      Ազատեց Նա մեզ մահից,</p><p>      Այս աշխարհի խավարից,</p><p>      Ուրախություն, խաղաղություն</p><p>      Բերեց մեր սրտին:</p><br><p>[end:song]</p><br><p></p>