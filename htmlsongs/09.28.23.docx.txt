<p>[start:song]</p><p><div id="song-1">529</p><p>1. Հոգիս ծարավ է կենդանի Աստծուն,</p><p>Կյանքի աղբյուրի ջրին կենսատու,</p><p>Սուրբ Հոգու մի նոր ու թարմ օծության,</p><p>Որ կառաջնորդի երկրպագության։</p><br><p>Ալելուիա՜, օրհնություն Քեզ,</p><p>Ալելուիա՜, գոհություն Քեզ,</p><p>Ալելուիա՜, մեծություն Քեզ,</p><p>Ալելուիա՜, Հիսո՛ւս, օրհնություն Քեզ։</p><br><p>2. Քո հայտնությունը կյանք է, խնդություն,</p><p>Մեղմ, անուշ ձայնդ՝ զորեղ արթնություն,</p><p>Լուսե հայացքդ սեր է ներշնչում,</p><p>Հոգու օծություն, անվերջ զորություն։</p><br><p>Ալելուիա՜, օրհնություն Քեզ,</p><p>Ալելուիա՜, գոհություն Քեզ,</p><p>Ալելուիա՜, մեծություն Քեզ,</p><p>Ալելուիա՜, Հիսո՛ւս, օրհնություն Քեզ։</p><br><p>3. Հոգիս ծարավ է կենդանի Խոսքին,</p><p>Պենտեկոստեի զորության հոսքին:</p><p>Թող շնորհաց Հոգիդ բերի օծություն,</p><p>Փառքի հեղեղներ՝ սրբությամբ լեցուն։</p><br><p>Ալելուիա՜, օրհնություն Քեզ,</p><p>Ալելուիա՜, գոհություն Քեզ,</p><p>Ալելուիա՜, մեծություն Քեզ,</p><p>Ալելուիա՜, Հիսո՛ւս, օրհնություն Քեզ։</p><br><p>[end:song]</p><p>[start:song]</p><p></div><div id="song-2">566</p><p>1. Արարատ լեռան ձյունապատ սրտից</p><p>Հնչում է մի ձայն դարերի խորքից,</p><p>Մասիսի ծոցում մի սիրտ բաբախում,</p><p>Զարկում է անվերջ, հայ ազգին կանչում.</p><p>     «Դարձե՛ք, ո՛վ հայեր ողջ Հայաստանի,</p><p>     Ես Իմ տապանն եմ կանչում բոլորիդ,</p><p>     Այսօր ներս մտեք իմ եկեղեցին,</p><p>     Դարձե՛ք ողջ ազգով, ժամն է վերջանում»։</p><br><p>2. Արարատ լեռան կարոտած սրտից</p><p>Հայոց աշխարհ է թռչում աղավնին,</p><p>Ավետիս սրտում, ձիթենին կտցին՝</p><p>«Խաղաղությո՜ւն քեզ»,- ասելու հային:</p><p>     «Դարձի՛ր, ազգս հայ, դարձի՛ր անվարան,</p><p>     Արյուն, ջարդ, աղետ պիտի վերջանան,</p><p>     Ես քեզ կլինեմ վահան ու պաշտպան,</p><p>     Դարձի՛ր, քեզ կտամ խաղաղ Հայաստան»։</p><br><p>3. Արարատ լեռան թախանձոտ սրտից</p><p>Հային է ուղղված պատգամն երկնքից.</p><p>«Կանգնած թակում եմ դուռը քո սրտի,</p><p>Հայոց աշխարհն է նոր իջևանն Իմ:</p><p>     Դարձի՛ր, ազգս հայ, Ես քեզ կդառնամ,</p><p>     Մեղքերդ կներեմ, երկիրդ կբուժեմ,</p><p>     Ես քեզ կսիրեմ միշտ և հավիտյան,</p><p>     Ես քո Աստվածն եմ, Իմն ես, Հայաստա՛ն»։</p><p>[end:song]</p><p>[start:song]</p><p></div><div id="song-3">680</p><p>Արթնացա մի օր Քո իսկ պարգևած արևի շողից</p><p>Ու հանդիպեցի ինձ մահի տանող ահեղ փորձության,</p><p>Բայց բարի սիրտդ, հոգատար ձեռքդ խղճաց ինձ վերից</p><p>Եվ փայփայելով ու մեղմ շոյելով` տարավ փրկության:</p><br><p>Այդքանից հետո էլ ո՞ւր գնամ ես, Հա՛յր իմ գթառատ,</p><p>Եվ արցունքներով ինչպե՞ս չլվամ վերքը ոտքերիդ,</p><p>Աղաչում եմ Քեզ, ինձ մի՛ թույլատրիր կյանք շքեղ, առատ,</p><p>Եթե մարմինս նորից կդառնա տաճար կուռքերի:</p><br><p>Այդ օրից ի վեր մի փափագ ունեմ, Փրկի՛չ, սիրելի՛ս,</p><p>Հասնեմ Գողգոթա, ծնկաչոք փարվեմ ոտքերիդ գամված </p><p>Հայացքս ուղղեմ տառապած դեմքիդ, Հիսո՛ւս, սիրելի՛ս,</p><p>Ու Քո մեջ տեսնեմ նվաստիս անձը՝ մեղքից ազատված: </p><br><p>Այդքանից հետո էլ ո՞ւր գնամ ես, Հա՛յր իմ գթառատ,</p><p>Եվ արցունքներով ինչպե՞ս չլվամ վերքը ոտքերիդ,</p><p>Աղաչում եմ Քեզ, ինձ մի՛ թույլատրիր կյանք շքեղ, առատ,</p><p>Եթե մարմինս նորից կդառնա տաճար կուռքերի:</p><br><p>Եվ ահա կրկին Քո առջև գալով` թույլ ու անկարող,</p><p>Կուզեմ ամեն օր իմ աղաչանքը Քեզ հայտնի լինի:</p><p>Հավատք ու սեր եմ խնդրում Քեզանից, Ամենակարո՛ղ,</p><p>Որ չմոռանամ արյանդ գործը, Հիսո՛ւս պաշտելի: (2)</p><br><p>Այդքանից հետո էլ ո՞ւր գնամ ես, Հա՛յր իմ գթառատ,</p><p>Եվ արցունքներով ինչպե՞ս չլվամ վերքը ոտքերիդ,</p><p>Աղաչում եմ Քեզ, ինձ մի՛ թույլատրիր կյանք շքեղ, առատ,</p><p>Եթե մարմինս նորից կդառնա տաճար կուռքերի:</p><p>[end:song]</p><p>[start:song]</p><p></div><div id="song-4">202</p><p>1. Կյանքում ամենաանհրաժեշտ բաները</p><p>Մարդիկ փողի արժեքով չեն ձեռք բերում,</p><p>Ձրի է լուսավորում մեզ արևը,</p><p>Եվ լուսինը միշտ ձրի է մեզ ժպտում։</p><br><p>Աստված ձրի</p><p>Տալիս է մեզ թողություն,</p><p>Որպես պարգև՝</p><p>Տալիս է մեզ փրկություն։</p><br><p>2. Ձրի են մեր այգիներն ու դաշտերը</p><p>Հորդառատ անձրևով ջրվում երկնքից,</p><p>Թռչունների երգն ենք ձրի վայելում,</p><p>Երբ գովաբանում են նրանք Արարչին։</p><br><p>Աստված ձրի</p><p>Տալիս է մեզ թողություն,</p><p>Որպես պարգև՝</p><p>Տալիս է մեզ փրկություն։</p><br><p>3. Բայց այս է ամենաթանկագին բանը՝</p><p>Աստծո կողմից պարգևված մարդկությանը,</p><p>Հիսուսի հետ հավիտենական կյանքը</p><p>Եվ երկնային պարգևը երջանկության։</p><br><p>Աստված ձրի</p><p>Տալիս է մեզ թողություն,</p><p>Որպես պարգև՝</p><p>Տալիս է մեզ փրկություն։</p><br><p>4. Տե՛ս՝ ինչպես է Հիսուս երկնքից նայում</p><p>Եվ փայլում է ինչպես սիրո արևը:</p><p>Փողի արժեքով չեն մարդիկ ձեռք բերում</p><p>Կյանքում ամենաանհրաժեշտ բաները:</p><br><p>Աստված ձրի</p><p>Տալիս է մեզ թողություն,</p><p>Որպես պարգև՝</p><p>Տալիս է մեզ փրկություն։</p><br><p>[end:song]</p><p>[start:song]</p><p></div><div id="song-5">487</p><p>1. Ուզում ենք, որ Դու լինես մեր հոգում,</p><p>Քո լույսն ու փառքը տարածենք այս կյանքում,</p><p>Հիսուս Արքա՛, իջի՛ր Քո զորությամբ,</p><p>Տերերի Տեր, Թագավոր թագավորաց։</p><br><p>Ուրախություն է Քեզ հետ քայլելը,</p><p>Երանություն է Քեզ հետ ապրելը,</p><p>Հիսուս Արքա՛, պատրաստիր Քո հարսին,</p><p>Որ տանես նրան տուն երկնային։</p><br><p>2. Մտնենք Տիրոջ սրահը գոհությամբ,</p><p>Պաշտենք հոգով ու ճշմարտությամբ,</p><p>Փառաբանենք սրտանց մեր Աստծուն,</p><p>Որ թագավորենք միասին երկնքում։</p><br><p>Ուրախություն է Քեզ հետ քայլելը,</p><p>Երանություն է Քեզ հետ ապրելը,</p><p>Հիսուս Արքա՛, պատրաստիր Քո հարսին,</p><p>Որ տանես նրան տուն երկնային։</p><br><p>3. Շուտով կգաս Դու լույս ամպերով,</p><p>Հրեշտակների, սուրբերի բանակով,</p><p>Կտաս հագուստներ ձյունից էլ ճերմակ,</p><p>Որ Քեզ հետ մտնենք երկնային քաղաք։</p><br><p>Ուրախություն է Քեզ հետ քայլելը,</p><p>Երանություն է Քեզ հետ ապրելը,</p><p>Հիսուս Արքա՛, պատրաստիր Քո հարսին,</p><p>Որ տանես նրան տուն երկնային։</p><br><p>[end:song]</p><p>[start:song]</p><p></div><div id="song-6">446</p><p>Ի՜նչ մեծ ու հրաշալի են Քո գործերը, Տե՛ր,</p><p>Փառքովդ է լցված երկիրը։</p><p>Արդար ու ճշմարիտ են ուղիները Քո,</p><p>Սուրբ Թագավոր։</p><br><p>Ո՞վ չի վախենա ու չի փառաբանի Քեզ,</p><p>Միայն Դու ես սուրբ,</p><p>Ողջ ազգերը կխոնարհվեն Քո առջև,</p><p>Տե՜ր Հիսուս, միայն Դու ես սուրբ։</p><br><p>Սուրբ ես, սուրբ ես, միայն Դու ես սուրբ,</p><p>Սուրբ ես, սուրբ ես, Տեր Հիսո՛ւս, միայն Դու ես սուրբ։</p><br><p>Սեր ես, սեր ես, միայն Դու ես սեր:</p><p>Սեր ես, սեր ես, Տեր Հիսո՛ւս, միայն Դու ես սեր:</p><p>[end:song]</p><br><p></p>