<p></p><p>544</p><p>1. Խաչի ճամփան սկսվում է մսուրից,</p><p>Գողգոթայի տառապանքով վերջանում,</p><p>Օրենքներն էլ սկսվում են Սինայից,</p><p>Գողգոթայի անարգ խաչով վերջանում:</p><br><p>Տերն օրհնի, խաչը ծանր չթվա</p><p>Ու մեր հոգին Իր արյունով լվանա:</p><br><p>2. Ոմանց համար խաչի ճամփան մսուր է,</p><p>Ոմանց համար այնտեղ գնալն իզուր է,</p><p>Ոմանց համար անհասնելի բարձունք է,</p><p>Ոմանց համար օրհնություն է, արցունք է:</p><br><p>Տերն օրհնի, խաչը ծանր չթվա</p><p>Ու մեր հոգին Իր արյունով լվանա:</p><br><p>3. Ով իր ճամփան սկսում է մսուրից,</p><p>Տառապանքն է լինում նրան ուղեկից,</p><p>Ինչպես եղավ մեր պաշտելի Հիսուսին՝</p><p>Տառապանքի խաչն էր կրում Իր ուսին:</p><br><p>Տերն օրհնի, խաչը ծանր չթվա</p><p>Ու մեր հոգին Իր արյունով լվանա:</p><br><p>4. Նույն այդ խաչից նվիրում է նաև մեզ,</p><p>Որ խոնարհվենք, դառնանք Գառնուկ` Իրեն պես,</p><p>Խաչված կյանքով փորձությանը դիմանանք,</p><p>Փորձության հետ օրհնություն կա, իմանանք:</p><br><p>Տերն օրհնի, խաչը ծանր չթվա</p><p>Ու մեր հոգին Իր արյունով լվանա:</p><br><p></p><br><p></p><p>556</p><p>1. Մեկը կար, որ հոժար էր</p><p>Իմ տեղը մեռնելու,</p><p>Հոժար էր Իր ուսի վրա</p><p>Բիրտ խաչը առնելու. (2)</p><br><p>Որ ապրի իմ հոգին անարժան,</p><p>Որ գտնեմ ներում Իր սուրբ արյամբ։ (2)</p><br><p>     Խաչի վրա գամված է Նա, (2)</p><p>     Օ՜, ի՜նչ մեծ, հիանալի փրկություն:</p><p>     Խաչի վրա գամված է Նա։</p><br><p>2. Նա հեզ էր, համբերում էր</p><p>Սիրով Իր երկնային:</p><p>Հիմա մութը անցել է, </p><p>Գրկում եմ Հիսուսին. (2)</p><br><p>Որ ապրի իմ հոգին անարժան,</p><p>Որ գտնեմ ներում Իր սուրբ արյամբ։ (2)</p><br><p>     Խաչի վրա գամված է Նա, (2)</p><p>     Օ՜, ի՜նչ մեծ, հիանալի փրկություն:</p><p>     Խաչի վրա գամված է Նա։</p><br><p>3. Նա մեռավ հենց ինձ համար՝</p><p>Թափեց իր Սուրբ Արյուն, </p><p>Որ նայեմ ես իր խաչին,</p><p>Ստանամ փրկություն. (2)</p><br><p>Որ ապրի իմ հոգին անարժան,</p><p>Որ գտնեմ ներում Իր սուրբ արյամբ։ (2)</p><br><p>     Իր խաչով հաղթեց մահին, (2)</p><p>     Օ՜, ի՜նչ մեծ, հիանալի փրկություն`</p><p>     Իր խաչով հաղթեց մահին:</p><br><p></p><p>600</p><p>1. Քո գահի առջև ահա կանգնել եմ,</p><p>Ուզում եմ բացել սրտիս գաղտնիքը:</p><p>Չեմ կարող նայել ես Քո երեսին,</p><p>Չէ՞ որ Դու գիտես ամեն ինչ, Տե՛ր իմ:</p><br><p>2. Երեսիդ լույսը ինձ կյանք է տալիս,</p><p>Կոտրած սրտիս, Տե՛ր, մեծ հույս է տալիս:</p><p>Ուզում եմ անվերջ փարվել Քեզ, ի՛մ Տեր,</p><p>Որ լինեմ հավերժ ներկայությանդ մեջ:</p><br><p>3. Ինչ էլ որ լինի, Քոնն եմ ես, գիտեմ,</p><p>Քո ձեռքերի մեջ ես ապահով եմ:</p><p>Երեսիդ լույսը կյանքի աղբյուր է,</p><p>Իմ կյանքի սկիզբը և վերջը Դու ես:</p><br><p></p><p>101</p><p>1. Երբ որ Նա ամպերով վերադառնա,</p><p>Իմ աչքերով պիտի Նրա դեմքին նայեմ,</p><p>Ուրախությամբ և փառք տալով Աստծո Զավակին`</p><p>Ամպերի մեջ դիմավորեմ։</p><p>Օ՜, ի՜նչ մեծ փառք է, ի՜նչ մեծ շնորհ է,</p><p>Երջանիկ հույս է Տիրոջ կողմից։</p><br><p>Ուրախ եմ, որքա՜ն ուրախ եմ,</p><p>Հիշելով այս մեծ հույսը՝ ցնծում եմ։</p><br><p>2. Ի՜նչ մեծ խնջույք է լինելու երկնքի մեջ,</p><p>Երբ որ բոլոր սուրբերը հավաքվեն,</p><p>Միասին պետք է փառաբանեն Աստծո Գառին,</p><p>Արժանի է ամեն փառքի։</p><p>Հարսը պատրաստ է, արի՛, Հիսուս Տեր,</p><p>Զարդարված հոգով սպասում է։</p><br><p>Ուրախ եմ, որքա՜ն ուրախ եմ,</p><p>Հիշելով այս մեծ հույսը՝ ցնծում եմ։</p><br><p>3. Ահա՛, Տերը գալու է բյուրավոր սուրբերով</p><p>Եվ հրեշտակների փողի ձայնով,</p><p>Հաստատելու է մի մեծ թագավորություն</p><p>Եվ խաղաղություն երկրի վրա։</p><p>Օ՜, ի՜նչ մեծ փառք է, ի՜նչ մեծ շնորհ է,</p><p>Երջանիկ հույս է Տիրոջ կողմից։</p><p>Ուրախ եմ, որքա՜ն ուրախ եմ,</p><p>Հիշելով այս մեծ հույսը՝ ցնծում եմ։</p><br><p></p><br><p>364</p><p>1. Փա՜ռք Քեզ, իմ Տե՛ր, ամենուրեք,</p><p>Փա՜ռք Քեզ, իմ Տե՛ր, գիշեր-ցերեկ։</p><br><p>Փա՜ռք Քեզ, իմ Տե՛ր,</p><p>Փա՜ռք, գոհություն,</p><p>Փա՜ռք, փա՜ռք, փա՜ռք։</p><br><p>2. Փա՜ռք Քեզ, իմ Տե՛ր, առատ կյանքում,</p><p>Փա՜ռք Քեզ, իմ Տե՛ր, և նեղ օրում։</p><br><p>Փա՜ռք Քեզ, իմ Տե՛ր,</p><p>Փա՜ռք, գոհություն,</p><p>Փա՜ռք, փա՜ռք, փա՜ռք։</p><br><p>3. Փա՜ռք Քեզ, իմ Տե՛ր, զորաց Աստված`</p><p>Սիրով լցված, օրհնյալ, գթած։</p><br><p>Փա՜ռք Քեզ, իմ Տե՛ր,</p><p>Փա՜ռք, գոհություն,</p><p>Փա՜ռք, փա՜ռք, փա՜ռք։</p><br><p>4. Անպատմելի ուրախություն,</p><p>Ամեն ցավին՝ բժշկություն։</p><br><p>Փա՜ռք Քեզ, իմ Տե՛ր,</p><p>Փա՜ռք, գոհություն,</p><p>Փա՜ռք, փա՜ռք, փա՜ռք։</p><br><p>5. Թույլին տվող մեծ զորություն,</p><p>Ազգիս Հայոց՝ սեր, միություն։</p><br><p>Փա՜ռք Քեզ, իմ Տե՛ր,</p><p>Փա՜ռք, գոհություն,</p><p>Փա՜ռք, փա՜ռք, փա՜ռք։</p><br><p>6. Քեզնով միայն ապրում եմ ես,</p><p>Քո Սուրբ Հոգով լցված եմ ես։</p><br><p>Փա՜ռք Քեզ, իմ Տե՛ր,</p><p>Փա՜ռք, գոհություն,</p><p>Փա՜ռք, փա՜ռք, փա՜ռք։</p><br><p>7. Քանի դեռ կամ, պիտի երգեմ,</p><p>Փառքդ օրհնյալ ես տարածեմ։</p><br><p>Սրտի խորքից երգում եմ քեզ՝</p><p>Փա՜ռք, փա՜ռք, փա՜ռք։</p><br><p>Փա՜ռք Քեզ, իմ Տե՛ր,</p><p>Փա՜ռք, գոհություն,</p><p>Փա՜ռք, փա՜ռք, փա՜ռք։</p><br><p></p><br><p>707</p><p>Գալիս եմ ներկայությանդ մեջ</p><p>Դեմ առ դեմ հանդիպելու</p><p>Խոնարհվում եմ գահիդ առջև</p><p>Շնորհքդ ընդունելու: 2</p><br><p>Սուրբ ես Հզոր</p><p>Արարիչ Տիրակալ: </p><br><p>2. Ծարավով ու կարոտած սրտով</p><p>Գալիս եմ Քեզ փարվելու,</p><p>Խոնարհվում եմ գահիդ առջև`</p><p>Շնորհդ ընդունելու:</p><br><p>Սուրբ ես Հզոր</p><p>Արարիչ Տիրակալ: </p><br><p></p><p>147</p><p>1. Եթե Տերոջը շնորհքը չըլլար, (2)</p><p>Հոգիս կորսված պիտ ըլլար,</p><p>Եթե Տերոջը շնորհքը ինձ չըլլար։</p><br><p>2. Փառք Քեզի, հազար փառք, բարի Հիսուս, (2)</p><p>Որ խաչը ելար ինձ համար</p><p>Եվ արյամբդ պատվական մեղքերս քավեցիր։</p><br><p>3. Օրհնյալ ես Դուն, ո՛վ Տեր, ալելուիա, (2)</p><p>Հոգիս կօրհնե Քեզ անդադար և կերգե</p><p>Սէրդ անհուն, անվերջ ցնծումով։</p><br><p></p><p></p>