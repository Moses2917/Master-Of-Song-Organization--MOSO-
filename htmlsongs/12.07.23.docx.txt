<p>[start:song]</p><p><div id="song-1">566</p><p>1. Արարատ լեռան ձյունապատ սրտից</p><p>Հնչում է մի ձայն դարերի խորքից,</p><p>Մասիսի ծոցում մի սիրտ բաբախում,</p><p>Զարկում է անվերջ, հայ ազգին կանչում.</p><p>     «Դարձե՛ք, ո՛վ հայեր ողջ Հայաստանի,</p><p>     Ես Իմ տապանն եմ կանչում բոլորիդ,</p><p>     Այսօր ներս մտեք իմ եկեղեցին,</p><p>     Դարձե՛ք ողջ ազգով, ժամն է վերջանում»։</p><br><p>2. Արարատ լեռան կարոտած սրտից</p><p>Հայոց աշխարհ է թռչում աղավնին,</p><p>Ավետիս սրտում, ձիթենին կտցին՝</p><p>«Խաղաղությո՜ւն քեզ»,- ասելու հային:</p><p>     «Դարձի՛ր, ազգս հայ, դարձի՛ր անվարան,</p><p>     Արյուն, ջարդ, աղետ պիտի վերջանան,</p><p>     Ես քեզ կլինեմ վահան ու պաշտպան,</p><p>     Դարձի՛ր, քեզ կտամ խաղաղ Հայաստան»։</p><br><p>3. Արարատ լեռան թախանձոտ սրտից</p><p>Հային է ուղղված պատգամն երկնքից.</p><p>«Կանգնած թակում եմ դուռը քո սրտի,</p><p>Հայոց աշխարհն է նոր իջևանն Իմ:</p><p>     Դարձի՛ր, ազգս հայ, Ես քեզ կդառնամ,</p><p>     Մեղքերդ կներեմ, երկիրդ կբուժեմ,</p><p>     Ես քեզ կսիրեմ միշտ և հավիտյան,</p><p>     Ես քո Աստվածն եմ, Իմն ես, Հայաստա՛ն»։</p><br><p>[end:song]</p><p>[start:song]</p><p></div><div id="song-2">251</p><p>1. Շատ անգամ է իմ նավակը</p><p>Ալեկոծության հանդիպել,</p><p>Սպառնացել է փոթորիկը</p><p>Իր ալիքներով ինձ ծածկել։</p><p>Թվացել է այս պայքարում,</p><p>Թե նավահանգիստ չեմ հասնի,</p><p>Կգտնեմ վախճանս ծովում,</p><p>Ծովի անդունդն օրրանս կլինի։</p><br><p>2. Եվ ամեն անգամ գալիս ես</p><p>Դու պարզապես ջրի վրայով,</p><p>Փոթորիկն հանդարտեցնում ես,</p><p>Հույս ես տալիս Քո հայտնվելով։</p><p>Փոխվում է իմ տրտմությունը</p><p>Ուրախության, խաղաղության,</p><p>Շողում է ջինջ հորիզոնը,</p><p>Թվում է՝ էլ չկա վտանգ։</p><br><p>3. Առջևում դեռ փոթորիկ կա,</p><p>Վտանգավոր է իմ ճամփան,</p><p>Խնդրում եմ, Տե՜ր, մի՛ հեռանա,</p><p>Ինձ հետ եղիր՝ ըստ Քո խոստման։</p><p>Այնժամ վստահ կլինեմ ես</p><p>Ապահովությանը ճամփիս,</p><p>Դրա երաշխիքը Քո սերն է,</p><p>Արդ, խնդրում եմ, ինձ հետ եղի՛ր։</p><p>[end:song]</p><p>[start:song]</p><p></div><div id="song-3">549</p><p>1. Ապրելով այս մեղքի աշխարհում՝</p><p>Եղել եմ Հիսուսից շատ հեռու,</p><p>Բայց Տիրոջ սերը մեծ</p><p>Ինձ մեղքից ազատեց,</p><p>Խաղաղություն տվեց հավիտյան։</p><br><p>2. Ո՜վ հոգի, դու փնտրի՛ր Հիսուսին,</p><p>Երբ փնտրես, կգտնես անպայման,</p><p>Ու տրվի՛ր դու Նրան</p><p>Քո ամբողջ էությամբ,</p><p>Ողջ մտքով ու սրտով հավիտյան։</p><br><p>3. Ալելուիա՜ կերգեմ Քեզ, Փրկիչ,</p><p>Ու սաղմոսներ կասեմ քնարով:</p><p>Եվ իմ սիրտը ես Քեզ</p><p>Նվիրեմ լիովին</p><p>Ու իմ հոգին, որ Դու փրկեցիր։</p><p>[end:song]</p><p>[start:song]</p><p></div><div id="song-4">23</p><p>1. Կվախնա՞ս, թե թշնամին պիտի հաղթե,</p><p>Դուրսդ՝ խավա՞ր, ներսդ ավելի՞ մութ է,</p><p>Մաքրե՛ աղտոտ պատուհաններդ,</p><p>Դուռդ լայն բա՛ց,</p><p>Քիչ մը արև թող ներս գա։</p><br><p>Քիչ մը արև թող ներս գա, (2)</p><p>Մաքրե աղտոտ պատուհաններդ,</p><p>Դուռդ լայն բաց,</p><p>Քիչ մը արև թող ներս գա։</p><br><p>2. Խնդիրներով հավատքդ տկարանա,</p><p>Եվ աղոթքդ անպատասխան թե մնա,</p><p>Մաքրե՛ աղտոտ պատուհաններդ,</p><p>Դուռդ լայն բա՛ց,</p><p>Քիչ մը արև թող ներս գա։</p><br><p>Քիչ մը արև թող ներս գա, (2)</p><p>Մաքրե աղտոտ պատուհաններդ,</p><p>Դուռդ լայն բաց,</p><p>Քիչ մը արև թող ներս գա։</p><br><p>3. Կուզե՞ս երկնից ճամփուն մեջ ուրախ քալես,</p><p>Կուզե՞ս խավարն անցնի, պայծառ լույս տեսնես,</p><p>Մաքրե աղտոտ պատուհաններդ,</p><p>Դուռդ լայն բա՛ց,</p><p>Քիչ մը արև թող ներս գա։</p><br><p>Քիչ մը արև թող ներս գա, (2)</p><p>Մաքրե աղտոտ պատուհաններդ,</p><p>Դուռդ լայն բաց,</p><p>Քիչ մը արև թող ներս գա։</p><br><p>[end:song]</p><p>[start:song]</p><p></div><div id="song-5">210</p><p>1. Հիսուսն ասաց Իր աշակերտներին.</p><p>«Արթո՛ւն կացեք, աղո՛թք արեք,</p><p>Ինձ է տրված ամեն իշխանություն</p><p>Երկնքում ու երկրի վրա։</p><br><p>2. Երբ լինեն աղետ ու կոտորածներ,</p><p>Արթո՛ւն կացեք դուք, Ի՛մ զավակներ,</p><p>Ես միշտ ձեզ հետ եմ, Ի՛մ սիրելիներ,</p><p>Հավատք ունեցեք, կհաղթեք։</p><br><p>3. Կլինեն և՛ սով, և՛ փորձություններ,</p><p>Կրակի բոցեր, սուր տագնապներ,</p><p>Ամբարիշտներն ահով կփախչեն՝</p><p>Փողոց նետելով ոսկիներ»։</p><br><p>4. Ավետարանը պիտի քարոզվի,</p><p>Բովանդակ աշխարհում տարածվի,</p><p>Ապաշխարեցե՛ք, ո՛վ ժողովուրդներ,</p><p>Մոտ է Հիսուսի գալուստը:</p><br><p>5. «Ահա գալիս եմ, դուք պատրաստ եղե՛ք,</p><p>Չլինի հիմար կույսեր լինեք,</p><p>Միշտ արթո՛ւն եղեք, Ի՛մ սիրելիներ,</p><p>Շուտով կգամ, ձեզ կտանեմ»:</p><p>[end:song]</p><p>[start:song]</p><p></div><div id="song-6">159</p><p>1. Մի՛ տխրիր, մի՛ դժգոհիր դու նրա համար,</p><p>Որ հանդիպել ես դժվարության,</p><p>Որ խաղաղ գարնանը սպասել ես շատ երկար,</p><p>Հիսուսով կստանաս անպայման։</p><br><p>Մեզ համար, մեզ համար գարուն հրաշալի՝</p><p>Հոտավետ ծաղիկներով լցված,</p><p>Ուղարկում է Աստված գարուն հիանալի՝</p><p>Գողգոթայի խաչով ստեղծված։</p><br><p>2. Ով որ իր երիտասարդ կյանքը նվիրի</p><p>Ծառայելու Արարիչ Աստծուն,</p><p>Նա իր ծերության օրերում նույնպես կապրի</p><p>Աստծուց տրված հոգևոր գարուն։</p><br><p>Մեզ համար, մեզ համար գարուն հրաշալի՝</p><p>Հոտավետ ծաղիկներով լցված,</p><p>Ուղարկում է Աստված գարուն հիանալի՝</p><p>Գողգոթայի խաչով ստեղծված։</p><br><p>3. Մենք ձգտում ենք, որ կյանքի գարնան արևը</p><p>Փայլի մեր ծարաված սրտերում,</p><p>Եվ Աստծո Հոգու հրաշալի պտուղները</p><p>Սուրբ գարնան հետ աճեն մեր հոգում։</p><br><p>Մեզ համար, մեզ համար գարուն հրաշալի՝</p><p>Հոտավետ ծաղիկներով լցված,</p><p>Ուղարկում է Աստված գարուն հիանալի՝</p><p>Գողգոթայի խաչով ստեղծված։</p><br><p></p><p>4. Մեզ օգնի՛ր, որ լինենք Քեզ միշտ հավատարիմ,</p><p>Սուրբ կյանք ապրենք երկրի վրա,</p><p>Որ մեղքը չհաղթի նույնիսկ մեկ տկարին,</p><p>Եվ գարնան մեջ ապրենք հավիտյան։</p><br><p>Մեզ համար, մեզ համար գարուն հրաշալի՝</p><p>Հոտավետ ծաղիկներով լցված,</p><p>Ուղարկում է Աստված գարուն հիանալի՝</p><p>Գողգոթայի խաչով ստեղծված։</p><br><p>[end:song]</p><br><p></p>