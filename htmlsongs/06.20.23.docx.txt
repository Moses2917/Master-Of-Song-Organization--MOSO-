<p>[start:song]</p><p><div id="song-1">218</p><p>1. Եղի՛ր ներող, օրհնի՛ր քեզ հալածողներին,</p><p>Չարին հաղթիր սուրբ շողերով բարու</p><p>Եվ աներեր քայլիր ճամփով ներողների,</p><p>Քանզի Գողգոթայի լույսն է վառվում։</p><br><p>2. Եղի՛ր ներող, ներումը մեծ հաղթություն է,</p><p>Իսկ վրեժը՝ անզորության նշան,</p><p>Չներելը Աստծո դեմ թշնամություն է,</p><p>Անզեղջ սրտով կգնաս կորստյան:</p><br><p>3. Ներել սովորի՛ր այնպես, ինչպես շնչում ես,</p><p>Ինչպես ջուրն ես խմում, հացն ես ուտում,</p><p>Քանզի այն ժամանակ Աստված կլսի քեզ,</p><p>Երբ սրտիդ մեջ ներման լույսն է վառվում։</p><br><p>4. Եղի՛ր ներող, ներող` ոչ միայն խոսքերով,</p><p>Հապա ամբողջ հոգով և էությամբ,</p><p>Այդ ներումը ծնվում է սրտերում սիրող</p><p>Գիշերային աղոթքի հաղթությամբ։</p><br><p>5. Եղի՛ր ներող, ներման մեջ ուրախություն կա,</p><p>Մեծահոգությունն սպեղանի է,</p><p>Սուրբ արյունով բոլորի համար ներում կա,</p><p>Եվ ներողներին Աստված ներում է։</p><p>[end:song]</p><p>[start:song]</p><p></div><div id="song-2">230</p><p>1. Մեր մեջ ամեն ինչ նոր է արդեն,</p><p>Սուրբ է, գեղեցիկ, հասարակ,</p><p>Հիսուսն է խոսում մեր նոր սրտից</p><p>Ու մեզ միշտ տալիս հաղթանակ:</p><p>Լսո՞ւմ եք, բախում է ձեր սիրտը, քար սիրտը,</p><p>Մեր Տերը Իր սիրո մուրճով,</p><p>Որ բացեք, որ բացեք ձեր սիրտը, քար սիրտը,</p><p>Եվ Տերը մտնի Իր փառքով:</p><br><p>2. Սիրով է տարել Տերն Իր խաչը</p><p>Եվ մեզ պատվիրել խաչ տանել,</p><p>Լսո՞ւմ եք, լսո՞ւմ եք Իր կանչը.</p><p>«Եկե՛ք ինձ, ինչո՞ւ եք կանգնել»:</p><p>Դե գնա՛, դե գնա՛, մի՛ կանգնիր, խե՛ղճ հոգի,</p><p>Բաց է գիրկն օրհնյալ Հիսուսի,</p><p>Հիշի՛ր, որ սիրում է, ներում է քեզ, հոգի՛,</p><p>Վստահի՛ր Քեզ կանչող Փրկչիդ:</p><br><p>3. Ուզում եմ վստահել Քեզ, ի՛մ Տեր,</p><p>Բայց չի հերիքում հավատքս,</p><p>Փրկի՜ր ինձ, փոխի՛ր ինձ, ի՛մ Հիսուս,</p><p>Գիտեմ՝ ձեռքումդ է իմ կյանքը:</p><p>Գալիս եմ, գալիս եմ, ձեռքդ տո՛ւր, ի՛մ Հիսուս,</p><p>Եվ բուժի՛ր բազում վերքերս,</p><p>Լոկ Քեզ մոտ, լոկ Քեզ մոտ կլինեմ ես հանգիստ,</p><p>Մաքրի՛ր Դու նաև մտքերս:</p><br><p>4. Հոգուդ կրակը իմ մեջ վառի՛ր,</p><p>Թող ջերմանա սառը սիրտս,</p><p>Սուրբ Հոգուդ զորությամբ ինձ օգնիր՝</p><p>Անձս ուրացած խաչիդ գամ:</p><p>Դու օգնի՛ր, Դու օգնի՛ր, հարեհաս իմ Փրկի՛չ,</p><p>Հոգուդ զորությամբ ինձ օգնի՛ր,</p><p>Ինձ հույս տուր, ինձ լույս տուր, հավատք տուր ու սեր տուր</p><p>Գթառատ, առատ ի՛մ Հիսուս:</p><br><p>5. Ուզում եմ անվերջ Քեզ մոտ լինել,</p><p>Ոտքերիդ մոտից չհեռանալ,</p><p>Ուզում եմ սիրտս Քեզ նվիրել,</p><p>Եվ Քո սուրբ խորանը դառնալ:</p><br><p>Ընդունի՛ր իմ սիրտը, չար սիրտը, քար սիրտը,</p><p>Փոխի՛ր այդ սիրտը, նորը տո՛ւր,</p><p>Որ հոգուդ, Սուրբ Հոգուդ սուրբ սերը, իմ Հիսուս,</p><p>Սրտիս մեջ բացի սուրբ աղբյուր:</p><p>[end:song]</p><p>[start:song]</p><p></div><div id="song-3">511</p><p>1. Դժվարության պահին միշտ</p><p>Դու ես ինձ օգնում անվերջ,</p><p>Միայնության, վշտի մեջ</p><p>Դու ես ինձ մխիթարում։</p><br><p>Ճամփան այս դժվար է շատ,</p><p>Ու փշերն են այն պատել,</p><p>Սակայն նեղ ճամփան այս</p><p>Հարազատ է ինձ դարձել։</p><br><p>2. Թշնամու նետերը բյուր</p><p>Ինձ խոցել են միշտ ուզում,</p><p>Բայց ես ճամփով այս փշոտ</p><p>Ընթանում եմ դեպ Հիսուս:</p><br><p>Ճամփան այս դժվար է շատ,</p><p>Ու փշերն են այն պատել,</p><p>Սակայն նեղ ճամփան այս</p><p>Հարազատ է ինձ դարձել։</p><br><p>[end:song]</p><p>[start:song]</p><p></div><div id="song-4">67</p><p>1. Ո՜վ Հիսուս, ինձ մոտ արի,</p><p>Միշտ իմ առջևից քայլիր,</p><p>Ա՛ռ թևիդ տակ ամեն ժամ,</p><p>Իմ լավագույն Բարեկամ:</p><br><p>Որքա՜ն ծարավ եմ ես Քեզ,</p><p>Ի՜նչ անուշ է դեմքդ հեզ,</p><p>Աղաչում եմ Քեզ, Փրկիչ,</p><p>Առաջնորդիր ինձ ընդմիշտ։</p><br><p>2. Սրտիս դուռը չեմ բանա,</p><p>Ոչ ոքի էլ տեղ չկա,</p><p>Միայն Քո ներկայություն,</p><p>Ահա՝ իմ վառ ցանկություն։</p><br><p>Որքա՜ն ծարավ եմ ես Քեզ,</p><p>Ի՜նչ անուշ է դեմքդ հեզ,</p><p>Աղաչում եմ Քեզ, Փրկիչ,</p><p>Առաջնորդիր ինձ ընդմիշտ։</p><br><p>3. Միայն Քեզ եմ անվանում</p><p>Առաջնորդ ամեն բանում,</p><p>Տիրի՛ր սրտիս լիովին,</p><p>Խաչյալ Քրիստոս, Տեր անգին։</p><br><p>Որքա՜ն ծարավ եմ ես Քեզ,</p><p>Ի՜նչ անուշ է դեմքդ հեզ,</p><p>Աղաչում եմ Քեզ, Փրկիչ,</p><p>Առաջնորդիր ինձ ընդմիշտ։</p><br><p>[end:song]</p><p>[start:song]</p><p></div><div id="song-5">232</p><p>1. Ճերմակաթույր հագած մեկին</p><p>Գողգոթայում տեսա ես,</p><p>Որոնում էր ինչ-որ մեկին՝</p><p>Սիրուց խոցված մեկի պես:</p><p>«Ո՜վ բարի մարդ,- ասի նրան,-</p><p>Այդպես ո՞ւմ ես ման գալիս»:</p><p>Ձեռքը դրած սրտի վրա՝</p><p>Ավելի էր մոտ գալիս:</p><br><p>2. Ասաց. «Լսի՛ր, ո՛վ սիրելիս,</p><p>Իմ Սիրուհուն ման կգամ,</p><p>Դու էլ փնտրի՛ր ու գտնելիս</p><p>Ասա` իրեն ման կգամ:</p><p>Ասա՛ նրան, որ հաղթեցի</p><p>Իր ոխերիմ թշնամուն,</p><p>Հիմնահատակ արի նրան՝</p><p>Տալով ամենը քամուն:</p><br><p>3. Ասա՛ նրան, որ իր համար</p><p>Սիրո վերք եմ ստացել,</p><p>Երկիր-երկինք տանող ճամփան</p><p>Իմ մարմնով եմ բաց արել,</p><p>Որ նա անցնի այդ ճամփայով,</p><p>Ինձնով երկինք սլանա,</p><p>Սիրտը բացած` գրկիս մեջ նա</p><p>Սիրող սրտիս միանա»:</p><br><p>4. Տեսա արնոտ կողը Նրա</p><p>Մաքուր ճերմակի տակից,</p><p>Արյունոտ էր շորը թեև,</p><p>Բայց չէր հանել Իր հագից:</p><p>Ասաց. «Կուզեմ այս շորերով</p><p>Նշանվել իմ կույսի հետ,</p><p>Որ նա տեսնի ու դարերով</p><p>Սիրով ապրի միշտ ինձ հետ:</p><br><p>5. Գնա՛, գտի՛ր իմ սիրուհուն,</p><p>Թե ծարավ է՝ ջուր կտաս,</p><p>Թե պաղել է նա Ինձանից,</p><p>Իմ կրակից հուր կտաս:</p><p>Ասա՛ նրան, որ շատ շուտով</p><p>Կգամ, ինձ մոտ կտանեմ,</p><p>Գգվանքներով ու կարոտով</p><p>Փառաց տեղս կհանեմ»:</p><p>[end:song]</p><p>[start:song]</p><p></div><div id="song-6">520</p><p>1. Ո՜վ Քրիստոս, լույս աշխարհի,</p><p>Դու մեր կյանք հավերժական,</p><p>Ստեղծիչը երկնի, երկրի,</p><p>Եվ մեր հույսը հանգստյան:</p><br><p>Երեսիդ լույսով քայլում ենք դեպ Քեզ՝</p><p>Գովաբանելով Քո վեհ շնորհքի համար,</p><p>Դու ես իմ Տերը, սրբություն սերը,</p><p>Դու ես իմ Փրկիչն ու Արարիչը:</p><br><p>2. Ո՜վ Աստված ողորմության,</p><p>Պարգևիչ Դու բարության,</p><p>Լսի՛ր այս իմ աղոթքը,</p><p>Թող տրվի Քեզ ողջ փառքը:</p><br><p>Երեսիդ լույսով քայլում ենք դեպ Քեզ՝</p><p>Գովաբանելով Քո վեհ շնորհքի համար,</p><p>Դու ես իմ Տերը, սրբություն սերը,</p><p>Դու ես իմ Փրկիչն ու Արարիչը:</p><p>[end:song]</p><p></p>