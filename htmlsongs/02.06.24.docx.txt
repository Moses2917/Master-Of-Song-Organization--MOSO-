<p>[start:song]</p><p><div id="song-1">289</p><p>1. Օ՜, իմ սուրբ Աստված,</p><p>Ես Քեզ եմ ձգտում,</p><p>Քանզի Քեզ մոտ եմ հանգիստ գտնում։</p><br><p>Միայն Քո գրկում</p><p>Ես ունեմ հանգիստ,</p><p>Հանգիստ է գտնում</p><p>Իմ խեղճ հոգին։</p><br><p>2. Գիտեմ, որ Քեզ մոտ</p><p>Կա ուրախություն,</p><p>Հավիտենական երջանկություն:</p><br><p>Միայն Քո գրկում</p><p>Ես ունեմ հանգիստ,</p><p>Հանգիստ է գտնում</p><p>Իմ խեղճ հոգին։</p><br><p>3. Ոչ ոք չի կարող</p><p>Ինձանից վերցնել</p><p>Այն կյանքը, որ Դու ես պարգևել։</p><br><p>Միայն Քո գրկում</p><p>Ես ունեմ հանգիստ,</p><p>Հանգիստ է գտնում</p><p>Իմ խեղճ հոգին։</p><br><p>4. Եվ վերջին օրը,</p><p>Երբ գաս երկնքից,</p><p>Հույս ունեմ՝ կտանես նաև ինձ:</p><br><p>Միայն Քո գրկում</p><p>Ես ունեմ հանգիստ,</p><p>Հանգիստ է գտնում</p><p>Իմ խեղճ հոգին։</p><br><p>[end:song]</p><p>[start:song]</p><p></div><div id="song-2">418</p><p>1. Անձայն խորհում եմ, մի պահ ետ նայում,</p><p>Տեսնում եմ՝ ինչպես էի ես երեսիդ խփում</p><p>Ու սուրբ ձեռքերդ էի այն խաչին գամում,</p><p>Խորհում եմ՝ մի՞թե ունեմ ես ներում։</p><p>Բայց արյունը Քո, այն սուրբ արյունը Քո</p><p>Ունի իր մեջ մեծ զորություն։</p><br><p>Շնորհիվ արյան, Քո սուրբ արյան,</p><p>Բացում ես մեզ կյանքի ճամփան,</p><p>Մոտեցնում ես մեզ Քո լույսին,</p><p>Ո՜վ օրհնյալ Քրիստոս անգին,</p><p>Մաքրում ես մեզ մեր մեղքերից,</p><p>Քաշում, հանում մահվան ճահճից</p><p>Եվ օրհնում ես մեզ կրկին, Քրիստոս։</p><br><p>2. Երբ ես կանգնում եմ այն սուրբ արյան ներքո,</p><p>Հոսում է վրաս խոցված ոտքերից Քո,</p><p>Մաքրում, հանում է սպիներն անգամ մեղքի,</p><p>Մի ցանկապատ է դառնում անխախտելի,</p><p>Քանզի արյունը Քո, այն սուրբ արյունը Քո</p><p>Ունի իր մեջ մեծ զորություն։</p><br><p>Շնորհիվ արյան, Քո սուրբ արյան,</p><p>Բացում ես մեզ կյանքի ճամփան,</p><p>Մոտեցնում ես մեզ Քո լույսին,</p><p>Ո՜վ օրհնյալ Քրիստոս անգին,</p><p>Մաքրում ես մեզ մեր մեղքերից,</p><p>Քաշում, հանում մահվան ճահճից</p><p>Եվ օրհնում ես մեզ կրկին, Քրիստոս։</p><br><p>[end:song]</p><p>[start:song]</p><p></div><div id="song-3">424</p><p>1. Հաճախ ես ընկնում եմ, բայց գիտեմ՝ սիրում ես</p><p>Քո զավակներին հավերժական սիրով</p><p>Եվ նոր ուժեր ես պարգևում ներելով՝</p><p>«Կանգնի՛ր,- ինձ ասում ես,- քայլիր հավատքով»։</p><br><p>Էմմանուել, (3)</p><p>Փրկություն և կյանք ես ինձ պարգևել։</p><p>Էմմանուել, (3)</p><p>Գողգոթայի զոհով երկինքն ես բացել։</p><br><p>2. Եվ Դու ես իմ Հայրը, արևն աշխարհի,</p><p>Քո շողերով է երկիրը տաքանում,</p><p>Դու՝ զոհ Գողգոթայի, բերիր փրկություն,</p><p>Հիսո՛ւս, իմ Փրկիչն ես և հույսը կյանքիս։</p><br><p>Էմմանուել, (3)</p><p>Փրկություն և կյանք ես ինձ պարգևել։</p><p>Էմմանուել, (3)</p><p>Գողգոթայի զոհով երկինքն ես բացել։</p><br><p>3. Եվ Դու ես Աստվածը փառքի, զորության,</p><p>Եվ Դու ես իմ երգը ուրախության,</p><p>Քո մեջ է հանգիստը հավիտենական,</p><p>Քեզ հետ է հաղթությունը, ալելուիա։</p><br><p>Էմմանուել, (3)</p><p>Փրկություն և կյանք ես ինձ պարգևել։</p><p>Էմմանուել, (3)</p><p>Գողգոթայի զոհով երկինքն ես բացել։</p><br><p>[end:song]</p><p>[start:song]</p><p></div><div id="song-4">411</p><p>1. Ահա մենք եկել ենք առջևդ, Տե՛ր Հիսուս,</p><p>Եկել ենք հանդիպելու Քեզ,</p><p>Ուզում ենք, Հիսուս, որ մեր մեջ լինես,</p><p>Սիրով ենք հիմա սպասում Քեզ:</p><br><p>Օրհնի՜ր մեզ, օրհնյալ Տեր Հիսուս սիրելի,</p><p>Օրհնի՜ր մեզ, Արարիչ Հզոր։</p><br><p>2. Տե՛ր, մինչև մեզ չօրհնես, չենք թողնի, չենք գնա,</p><p>Կարիքդ ունենք, Տե՛ր Հիսուս,</p><p>Ուզում ենք, Հիսո՛ւս, որ մեր մեջ երևաս,</p><p>Զորությամբ մեր մեջ հայտնվես։</p><br><p>Օրհնի՜ր մեզ, օրհնյալ Տեր Հիսուս սիրելի,</p><p>Օրհնի՜ր մեզ, Արարիչ Հզոր։</p><br><p>3. Հավատքով ենք եկել, հավատում ենք՝ կառնենք,</p><p>Կստանանք օրհնություն Քեզանից.</p><p>Ծարավով ենք եկել, տո՛ւր մեզ առատորեն</p><p>Օրհնության Կենաց աղբյուրից։</p><br><p>Օրհնի՜ր մեզ, օրհնյալ Տեր Հիսուս սիրելի,</p><p>Օրհնի՜ր մեզ, Արարիչ Հզոր։</p><br><p>[end:song]</p><p>[start:song]</p><p></div><div id="song-5">525</p><p>1. Երկինքը Աստծո փառքը կպատմե,</p><p>Օ՜, լույս կուտա,</p><p>Անոր ձեռքերու գործը կցուցնե,</p><p>Օ՜, լույս կուտա։</p><br><p>Օ՜, լույս կուտա,</p><p>Աչքերուս լույս կուտա,</p><p>Ինչպես որ լույսը խավարին մեջ,</p><p>Իմ սրտիս լույս կուտա։</p><br><p>2. Տերոջ օրենքը կատարյալ է՝</p><p>Հոգիս կնորոգե,</p><p>Վկայությունները ճշմարիտ են,</p><p>Զիս իմաստուն կընեն։</p><br><p>Օ՜, լույս կուտա,</p><p>Աչքերուս լույս կուտա,</p><p>Ինչպես որ լույսը խավարին մեջ,</p><p>Իմ սրտիս լույս կուտա։</p><br><p>3. Քու կանոններդ շիտակ են,</p><p>Սիրտս ուրախ կընեն,</p><p>Քու պատվիրանքներդ պայծառ են,</p><p>Աչքերուս լույս կուտան։</p><br><p>Օ՜, լույս կուտա,</p><p>Աչքերուս լույս կուտա,</p><p>Ինչպես որ լույսը խավարին մեջ,</p><p>Իմ սրտիս լույս կուտա։</p><br><p>4. Քու խոսքդ իմ ոտքերուս ճրագ է,</p><p>Շավիղներուս՝ լույս,</p><p>Իմաստուն ըրե քու ծառայիդ՝</p><p>Բոլոր սրտով գործեմ։</p><br><p>Օ՜, լույս կուտա,</p><p>Աչքերուս լույս կուտա,</p><p>Ինչպես որ լույսը խավարին մեջ,</p><p>Իմ սրտիս լույս կուտա։</p><br><p>[end:song]</p><p>[start:song]</p><p></div><div id="song-6">346</p><p>1. Ե՛կ Տիրոջը գովենք</p><p>Ու Նրան փառաբանենք,</p><p>Հիսուսի անունը</p><p>Մեր հայ ազգին վկայենք։</p><p>Մեր Տիրոջը գովենք</p><p>Ու Նրան միշտ մեծարենք,</p><p>Հիսուսի գործերը</p><p>Բոլոր ազգերին պատմենք։</p><br><p>Օ՜, ի՜նչ հիանալի</p><p>Տեր ունենք մենք,</p><p>Որ կարող է մեզ</p><p>Փրկել ու ազատել։</p><br><p>2. Եկե՛ք մեր երգերով</p><p>Նրան օրհնենք ու գովենք</p><p>Ու մեր ամբողջ կյանքով</p><p>Տեր Հիսուսին փառք բերենք:</p><p>Եկե՛ք միասնաբար</p><p>Սուրբ Հոգով ջերմ աղոթենք,</p><p>Հիսուսի գալստյանն</p><p>Սպասելով՝ պատրաստվենք։</p><br><p>Օ՜, ի՜նչ հիանալի</p><p>Տեր ունենք մենք,</p><p>Որ կարող է մեզ</p><p>Փրկել ու ազատել։</p><br><p>3. Ահա Նա գալիս է,</p><p>Մեր աչքերը բարձրացնենք,</p><p>Հիսուսի հետ մեկտեղ</p><p>Երկնի փառքերը մտնենք։</p><p>Քանզի Նա է միայն</p><p>Արժանի առնելու փառք</p><p>Եվ պատիվ, զորություն</p><p>Հիմա և միշտ, հավիտյան։</p><br><p>Օ՜, ի՜նչ հիանալի</p><p>Տեր ունենք մենք,</p><p>Որ կարող է մեզ</p><p>Փրկել ու ազատել։</p><br><p>[end:song]</p><br><p></p>