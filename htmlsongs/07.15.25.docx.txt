<p><span style="color: #7FA5F9;">[start:song]</span></p><p><div id="song-1"><span style="color: #FF0000;">2</span><span style="color: #FF0000;">3</span><span style="color: #FF0000;">1</span></p><p><span style="color: #FF0000;">1</span>. Այնպես պատահեց, որ ինքս մի օր</p><p>Հոգով դարերի խորքը գնացի,</p><p>Զարմանահրաշ ու արտասովոր</p><p>Մի տեսարանի ես հանդիպեցի.</p><p>Սևասիրտ մարդիկ՝ տեսքով այլայլված,</p><p>Անմեղ մեկին էին տանջում կատաղի։</p><br><p><span style="color: #FF0000;">2</span>. Եվ այնքան անգութ, այնքան գազազած</p><p>Չարչարում էին, ծաղրում անտեղի,</p><p>Իսկ Նա լուռումունջ, Իր խաչը ուսին,</p><p>Մեկի օգնությամբ սարն էր բարձրանում,</p><p>Հաճախ էր ծնկում Նա խաչի տակին,</p><p>Այդպես տանջվելով` վերև էր հանում։</p><br><p><span style="color: #FF0000;">3</span>. Ու շատ ցանկացա ես Նրան օգնել,</p><p>Օգնելով՝ խաչը Գողգոթա հանել</p><p>Եվ, մոռանալով ամեն-ամեն ինչ,</p><p>Նրա հետ մինչև Գողգոթա հասնել։</p><p>Ուզեցի ասել. «Ո՛վ կյուրենացի,</p><p>Հիմա էլ թող, որ ես ինքս տանեմ։</p><br><p><span style="color: #FF0000;">4</span>. Գիտցիր՝ ցավող կա քեզանից բացի,</p><p>Ուզում եմ Փրկչիս բեռը ես տանել»։</p><p>Սակայն թշվառս, երբ որ սթափվեց</p><p>Սիրտս կեղեքող այդ տեսարանից,</p><p>Իսկույն պատկերը հիմնովին փոխվեց,</p><p>Ես էի գթություն հայցում Հիսուսից։</p><p>Ծնկած խաչի տակ, ձեռքերս պարզած՝</p><p>Ասում էի. «Օգնի՜ր, Փրկի՛չ իմ, Աստվա՛ծ»։</p><p><span style="color: #7FA5F9;">[end:song]</span></p><p><span style="color: #7FA5F9;">[start:song]</span></p><p></div><div id="song-2"><span style="color: #FF0000;">5</span><span style="color: #FF0000;">2</span><span style="color: #FF0000;">4</span></p><p><span style="color: #FF0000;">1</span>. Թող աղոթքս բարձրանա երկինք,</p><p>Մատուցվի որպես պատարագ</p><p>Ու փռվի սուրբ ոտքերիդ տակ,</p><p>Որպես գոհություն իմ սրտի։</p><br><p><span style="color: #FF0000;">2</span>. Թող պաշտեմ Քեզ խոնարհաբար,</p><p>Գրկեմ սուրբ ոտքերդ, ի՛մ Տեր,</p><p>Սեղմեմ կրծքիս մեծ կարոտով,</p><p>Դրանք ինձ համար են խոցվել։</p><br><p><span style="color: #FF0000;">3</span>. Թող անցնեմ այն ճանապարհով,</p><p>Որ խաչն ուսիդ անցար, ի՛մ Տեր,</p><p>Սրտիդ ցավը անտեսելով`</p><p>Ինձ համար ցանկացար մեռնել։</p><br><p><span style="color: #FF0000;">4</span>. Թող, որ ինքս էլ խաչս առնեմ,</p><p>Գամ ետևիցդ, ի՛մ Աստված,</p><p>Ես էլ Քեզ հետ խաչը ելնեմ,</p><p>Տե՛ր, ուզում եմ Քեզ նմանվեմ։</p><br><p><span style="color: #FF0000;">5</span>. Թող սովորեմ Քեզ պես ներել,</p><p>Քեզ նմանվել կուզեմ, ի՛մ Տեր,</p><p>Անվերջ Քեզ գալ կուզեմ, ի՛մ Տեր,</p><p>Սիրտս Քեզ շատ է կարոտել:</p><br><p><span style="color: #FF0000;">6</span>. Ու երբ տեսա Քեզ խաչի վրա,</p><p>Ու սուրբ հայացքդ՝ ինձ ուղղած,</p><p>Լուռ մոտեցա, ծնկի իջա</p><p>Ու Քո Հոգով կենդանացա:</p><p><span style="color: #7FA5F9;">[end:song]</span></p><p><span style="color: #7FA5F9;">[start:song]</span></p><p></div><div id="song-3"><span style="color: #FF0000;">2</span><span style="color: #FF0000;">7</span><span style="color: #FF0000;">2</span></p><p><span style="color: #FF0000;">1</span>. Միայն Դու ես արժանի</p><p>Այս գիրքը վերցնելու</p><p>Ու նրա կնիքները բացելու,</p><p>Քանի որ Դու մորթվեցիր։</p><br><p>Ու մեզ արյունովդ գնեցիր</p><p>Աստծո համար <span style="color: #FF0000;">(</span><span style="color: #FF0000;">2</span><span style="color: #FF0000;">)</span></p><p>Ամեն ցեղից, ամեն լեզվից,</p><p>Ժողովրդից ու ազգից։</p><br><p><span style="color: #FF0000;">2</span>. Թագավորներ ենք մենք հիմա,</p><p>Հիմա մենք քահանաներ ենք</p><p>Ու երկրի վրա կթագավորենք,</p><p>Քանի որ Դու մորթվեցիր։</p><br><p>Ու մեզ արյունովդ գնեցիր</p><p>Աստծո համար <span style="color: #FF0000;">(</span><span style="color: #FF0000;">2</span><span style="color: #FF0000;">)</span></p><p>Ամեն ցեղից, ամեն լեզվից,</p><p>Ժողովրդից ու ազգից։</p><br><p><span style="color: #7FA5F9;">[end:song]</span></p><p><span style="color: #7FA5F9;">[start:song]</span></p><p></div><div id="song-4"><span style="color: #FF0000;">3</span><span style="color: #FF0000;">3</span><span style="color: #FF0000;">0</span></p><p><span style="color: #FF0000;">1</span>. Ունայնություն է աշխարհը այս սին,</p><p>Ոչ ոք չասաց ինձ նույնիսկ այդ մասին,</p><p>Օրերը եկան, անցան շատ իզուր,</p><p>Երկրում ապրում եմ ինչպես օտար հյուր։</p><p>      Ո՛վ հոգի ծախված</p><p>      Ու դատապարտված,</p><p>      Աշխարհի կողմից եղար դու խաբված:</p><br><p><span style="color: #FF0000;">2</span>. Զղջման արցունքով ելա Գողգոթա,</p><p>Հիսուսին տեսա ու ծնկի եկա,</p><p>Աշխարհը՝ ունայն, երկինքն է հույսս.</p><p>Գնեց Իր արյամբ ինձ Տեր Հիսուսը։</p><p>      Հոգիս երկնային</p><p>      Երկինք կգնա,</p><p>      Մարմինս հող է, հողին կդառնա։</p><br><p><span style="color: #FF0000;">3</span>. Երկնքի դուռն է բացել իմ Տերը,</p><p>Այնտեղ պիտ գնան Տիրոջ սուրբերը,</p><p>Հրաման կգա շուտով երկնքից,</p><p>Հրավեր ունեմ իմ Տեր Հիսուսից։</p><p>      Հոգիս երկնային</p><p>      Երկինք կգնա,</p><p>      Մարմինս հող է, հողին կդառնա։</p><br><p><span style="color: #FF0000;">4</span>. Աշխարհ դու անզոր, Տերս քեզ հաղթեց,</p><p>Սև ճիրաններից հոգիս ազատեց,</p><p>Մարդի՛կ, դուք բացեք ձեր քար սրտերը,</p><p>Փշրված սիրտ է սիրում մեր Տերը։</p><p>      Հոգիս երկնային</p><p>      Երկինք կգնա,</p><p>      Մարմինս հող է, հողին կդառնա։</p><br><p><span style="color: #7FA5F9;">[end:song]</span></p><p><span style="color: #7FA5F9;">[start:song]</span></p><p></div><div id="song-5"><span style="color: #FF0000;">2</span><span style="color: #FF0000;">1</span><span style="color: #FF0000;">6</span></p><p><span style="color: #FF0000;">1</span>. Ինչպե՜ս եմ ես ուզում թռչել երկինք,</p><p>Քեզ մոտ լինել, Աստվա՛ծ իմ,</p><p>Միայն խնդրում եմ, զորացրո՛ւ Դու ինձ,</p><p>Խաղաղություն տուր սրտիս։</p><br><p>      Դու ես միայն աղբյուր կյանքիս,</p><p>      Դու, միայն Դու, ի՛մ Հիսուս թանկագին։</p><br><p><span style="color: #FF0000;">2</span>. Հաճախ տրտմությամբ լցվում է հոգիս,</p><p>Ուրախությունս՝ պակասում,</p><p>Միայն Քեզ մոտ եմ գտնում ես հանգիստ,</p><p>Սիրտս Քեզ է սպասում։</p><br><p>      Դու ես միայն աղբյուր կյանքիս,</p><p>      Դու, միայն Դու, ի՛մ Հիսուս թանկագին։</p><br><p><span style="color: #FF0000;">3</span>. Ցավն է ծեծում երիտասարդ կուրծքս,</p><p>Խաղաղություն չեմ գտնում,</p><p>Այստեղ միայն արցունք է տեսածս,</p><p>Տանջվում եմ և տառապում։</p><br><p>      Դու ես միայն աղբյուր կյանքիս,</p><p>      Դու, միայն Դու, ի՛մ Հիսուս թանկագին։</p><br><p><span style="color: #FF0000;">4</span>. Իմ հոգին կարոտ է հանգստության</p><p>Օթևանում երկնային,</p><p>Տե՜ր Հիսուս, եղի՛ր Դու ինձ պահապան</p><p>Եվ ինձ հասցրո՛ւ սուրբ կյանքին։</p><br><p>      Դու ես միայն աղբյուր կյանքիս,</p><p>      Դու, միայն Դու, ի՛մ Հիսուս թանկագին։</p><br><p></p><p><span style="color: #7FA5F9;">[end:song]</span></p><p><span style="color: #7FA5F9;">[start:song]</span></p><p></div><div id="song-6"><span style="color: #FF0000;">5</span><span style="color: #FF0000;">1</span><span style="color: #FF0000;">6</span></p><p><span style="color: #FF0000;">1</span>. Մի՛ վախենա, Ես քեզ հետ եմ</p><p>Կյանքիդ բոլոր վայրկյաններում,</p><p>Վստահ քայլի՛ր Իմ անունով</p><p>Դժվարության շավիղներում։</p><br><p>    Թող զորանան տկար ծունկեր, թուլցած ձեռքեր,</p><p>    Թող ուժովնան թուլասիրտներ և երկմիտներ,</p><p>    Ահա կգամ, որ սփոփեմ վշտերը ձեր,</p><p>    Իմ ձեռքերով պիտի սրբեմ ձեր արցունքներն։</p><br><p><span style="color: #FF0000;">2</span>. Քեզ ընտրեցի, չմերժեցի,</p><p>Մի՛ վախենա, Ես քեզ հետ եմ,</p><p>Ահա քեզ դեմ խոսողները</p><p>Պիտ ամաչեն ու պատկառեն։</p><br><p><span style="color: #FF0000;">3</span>. Արդարության քեզ կանչեցի</p><p>Եվ խավարից ազատեցի,</p><p>Իմ արյունով քեզ լվացի</p><p>Ու մեղմորեն խրատեցի։</p><br><p><span style="color: #7FA5F9;">[end:song]</span></p><br><p></p>