<p>[start:song]</p><p><div id="song-1">225</p><p>1. Դու այնպես սիրեցիր աշխարհը,</p><p>Որ մինչև Միածինդ տվիր,</p><p>Որ ով որ հավատա՝ չկորսվի,</p><p>Այլ հավիտենապես նա ապրի։</p><br><p>Ողորմեա՜ (3),</p><p>Տե՜ր Հիսուս, գթության Աստվա՛ծ։</p><br><p>2. Տեսնում եմ առջևս մի մեծ խաչ,</p><p>Խաչյալն է նայում ինձ սիրալիր.</p><p>«Սիրելի՛ս, քեզ համար եմ խաչված,</p><p>Որ ապրես, ապրես դու հավիտյան»։</p><br><p>Ողորմեա՜ (3),</p><p>Տե՜ր Հիսուս, գթության Աստվա՛ծ։</p><br><p>3. «Եկե՛ք Ինձի, բոլոր հոգնածներ,</p><p>Եվ Ես ձեզի պիտի հանգչեցնեմ,</p><p>Եվ Ինձմե, և Ինձմե սորվեցե՛ք,</p><p>Որ հեզ եմ և սրտով խոնարհ»։</p><br><p>Ողորմեա՜ (3),</p><p>Տե՜ր Հիսուս, գթության Աստվա՛ծ։</p><br><p>[end:song]</p><p>[start:song]</p><p></div><div id="song-2">154</p><p>1. Դու ինձ մոտ ես, քան ծովին իր ափը,</p><p>Դու ինձ թանկ ես, քան մայրն՝ իր որդուն,</p><p>Դու եկար, որ քաղցրացնես իմ դառը,</p><p>Դու եկար, որ տանես ինձ Աստծուն։</p><br><p>Առանց Քեզ իմ կյանքն էլ ինձ պետք չէ,</p><p>Առանց Քեզ միայն մեղք եմ գործում,</p><p>Դու ես միայն ուրախությունն իմ հոգու,</p><p>Եղի՛ր միշտ ինձ հետ, Քեզ եմ խնդրում։</p><br><p>2. Երբ Աստված այցելում է աշխարհին,</p><p>Որ նրա ձեռքից ազատի ինձ,</p><p>Այնժամ Քեզ եմ տեսնում միշտ իմ առջևում,</p><p>Եվ իմ հոգին փարվում է Քեզ։</p><br><p>Առանց Քեզ իմ կյանքն էլ ինձ պետք չէ,</p><p>Առանց Քեզ միայն մեղք եմ գործում,</p><p>Դու ես միայն ուրախությունն իմ հոգու,</p><p>Եղի՛ր միշտ ինձ հետ, Քեզ եմ խնդրում։</p><br><p>3. Եվ հիմա Քո հավատքով կենդանի</p><p>Ապրում եմ ես այս երկրի վրա,</p><p>Դու ինձ մոտ ես, քան ավազը՝ ծովափին</p><p>Եվ թանկ ես, քան ջուրը՝ այրվողին։</p><br><p>Առանց Քեզ իմ կյանքն էլ ինձ պետք չէ,</p><p>Առանց Քեզ միայն մեղք եմ գործում,</p><p>Դու ես միայն ուրախությունն իմ հոգու,</p><p>Եղի՛ր միշտ ինձ հետ, Քեզ եմ խնդրում։</p><br><p>[end:song]</p><p>[start:song]</p><p></div><div id="song-3">680</p><p>Արթնացա մի օր Քո իսկ պարգևած արևի շողից</p><p>Ու հանդիպեցի ինձ մահի տանող ահեղ փորձության,</p><p>Բայց բարի սիրտդ, հոգատար ձեռքդ խղճաց ինձ վերից</p><p>Եվ փայփայելով ու մեղմ շոյելով` տարավ փրկության:</p><br><p>Այդքանից հետո էլ ո՞ւր գնամ ես, Հա՛յր իմ գթառատ,</p><p>Եվ արցունքներով ինչպե՞ս չլվամ վերքը ոտքերիդ,</p><p>Աղաչում եմ Քեզ, ինձ մի՛ թույլատրիր կյանք շքեղ, առատ,</p><p>Եթե մարմինս նորից կդառնա տաճար կուռքերի:</p><br><p>Այդ օրից ի վեր մի փափագ ունեմ, Փրկի՛չ, սիրելի՛ս,</p><p>Հասնեմ Գողգոթա, ծնկաչոք փարվեմ ոտքերիդ գամված </p><p>Հայացքս ուղղեմ տառապած դեմքիդ, Հիսո՛ւս, սիրելի՛ս,</p><p>Ու Քո մեջ տեսնեմ նվաստիս անձը՝ մեղքից ազատված: </p><br><p>Այդքանից հետո էլ ո՞ւր գնամ ես, Հա՛յր իմ գթառատ,</p><p>Եվ արցունքներով ինչպե՞ս չլվամ վերքը ոտքերիդ,</p><p>Աղաչում եմ Քեզ, ինձ մի՛ թույլատրիր կյանք շքեղ, առատ,</p><p>Եթե մարմինս նորից կդառնա տաճար կուռքերի:</p><br><p></p><p>Եվ ահա կրկին Քո առջև գալով` թույլ ու անկարող,</p><p>Կուզեմ ամեն օր իմ աղաչանքը Քեզ հայտնի լինի:</p><p>Հավատք ու սեր եմ խնդրում Քեզանից, Ամենակարո՛ղ,</p><p>Որ չմոռանամ արյանդ գործը, Հիսո՛ւս պաշտելի: (2)</p><br><p>Այդքանից հետո էլ ո՞ւր գնամ ես, Հա՛յր իմ գթառատ,</p><p>Եվ արցունքներով ինչպե՞ս չլվամ վերքը ոտքերիդ,</p><p>Աղաչում եմ Քեզ, ինձ մի՛ թույլատրիր կյանք շքեղ, առատ,</p><p>Եթե մարմինս նորից կդառնա տաճար կուռքերի:</p><p>[end:song]</p><p>[start:song]</p><p></div><div id="song-4">239</p><p>1. Կյանքս Քեզ եմ ընծայում,</p><p>Հիսո՛ւս, Քեզ եմ նվիրում,</p><p>Կյանքս Դու Ինքդ ես պահել</p><p>Եվ դեպի երկինք ուղղել։</p><p>Կյանքս, իմը չէ այն,</p><p>Քոնն է միշտ, հավիտյան,</p><p>Այն Դու ես ինձ տվել,</p><p>Որ միշտ Քեզ փառաբանեմ։</p><br><p>2. Սատանան այս աշխարհում</p><p>Ինձ հրապուրել է ուզում,</p><p>Որ ես իրեն ծառայեմ</p><p>Եվ մեղքերի մեջ ապրեմ:</p><p>Բայց ես խնդրում եմ Քեզ,</p><p>Որ Դու իմ մեջ ապրես</p><p>Եվ այդ պատերազմում</p><p>Ինքդ տաս ինձ հաղթություն:</p><br><p>3. Մաքուր եմ ուզում ապրել</p><p>Եվ բոլորին էլ սիրել,</p><p>Մեղքից, չարից հրաժարվել</p><p>Եվ Քո մասին մտածել։</p><p>Օ՜, իմ Տեր և Աստված,</p><p>Օգնի՛ր ինձ հասկանալ</p><p>Քո անսահման սերը</p><p>Եվ նրա մեջ իմ ապրելը։</p><br><p>4. Շուտով փառքով կգաս Դու,</p><p>Կվերցնես եկեղեցուն,</p><p>Ինձ էլ պատրաստի՛ր, որ ես</p><p>Արժանի լինեմ, Տե՛ր, Քեզ։</p><p>Հավետ Քեզ հետ լինեմ</p><p>Եվ այնտեղ ես տեսնեմ</p><p>Այն ամենը, որ Դու</p><p>Խոստացել ես ինձ տալու։</p><p>[end:song]</p><p>[start:song]</p><p></div><div id="song-5">314</p><p>1. Երբ ճանապարհ եմ դուրս գալիս,</p><p>Իմ առջևից ես Դու գնում</p><p>Եվ ճամփան ես ինձ ցույց տալիս</p><p>Ու չարիքից հեռու պահում։</p><br><p>Ինձ՝ օտարիս, եղբայր դարձար,</p><p>Միայնակիս՝ անկեղծ ընկեր,</p><p>Ոչ մի վայրկյան չհեռացար,</p><p>Հիսուս օրհնյալ, քաղցր իմ Տեր։</p><br><p>2. Երբ տխուր եմ, հույս ես տալիս,</p><p>Երբ հոգնած եմ՝ ինձ զորացնում,</p><p>Ծնողիցս շուտ ես գալիս</p><p>Ու ինձ օգնում ամեն հարցում։</p><br><p>Ինձ՝ օտարիս, եղբայր դարձար,</p><p>Միայնակիս՝ անկեղծ ընկեր,</p><p>Ոչ մի վայրկյան չհեռացար,</p><p>Հիսուս օրհնյալ, քաղցր իմ Տեր։</p><br><p>3. Դու իմ ճամփան ես միշտ հարթում,</p><p>Որ ոտքերս չառնեն քարին,</p><p>Եվ կյանքս ես ապահովում</p><p>Ու սիրալիր ժպտում բարի։</p><br><p>Ինձ՝ օտարիս, եղբայր դարձար,</p><p>Միայնակիս՝ անկեղծ ընկեր,</p><p>Ոչ մի վայրկյան չհեռացար,</p><p>Հիսուս օրհնյալ, քաղցր իմ Տեր։</p><br><p>4. Երբ հուսահատ արտասվում եմ,</p><p>Հույս ես տալիս, գոտեպնդում,</p><p>Երբ ծնկում եմ, փառաբանում,</p><p>Խոնարհվում ես, ինձ գուրգուրում:</p><br><p>Ինձ՝ օտարիս, եղբայր դարձար,</p><p>Միայնակիս՝ անկեղծ ընկեր,</p><p>Ոչ մի վայրկյան չհեռացար,</p><p>Հիսուս օրհնյալ, քաղցր իմ Տեր։</p><br><p>5. Այնքա՜ն մեծ սեր ունես, Հիսո՛ւս,</p><p>Որ չեմ կարող խոսքով ասել,</p><p>Դու կորսված, օտար մեկիս</p><p>Քո սուրբերի հետ ես դասել։</p><br><p>Ինձ՝ օտարիս, եղբայր դարձար,</p><p>Միայնակիս՝ անկեղծ ընկեր,</p><p>Ոչ մի վայրկյան չհեռացար,</p><p>Հիսուս օրհնյալ, քաղցր իմ Տեր։</p><br><p>[end:song]</p><p>[start:song]</p><p></div><div id="song-6">75</p><p>1. Վիշտ ու ցավով պատած հոգի,</p><p>Ապավինի՛ր Աստծուն,</p><p>Քո ցավերը Նա կամոքի</p><p>Եվ կտա քեզ օրհնություն։</p><br><p>Մի՛ վախիր դու խավար ժամին,</p><p>Քո Աստծուն հավատա,</p><p>Ինչ որ Աստված խոստացել է,</p><p>Նա անպայման քեզ կտա։</p><br><p>2. Թող չհաղթի քեզ թշնամին</p><p>Խավարի և մութի մեջ,</p><p>Նայի՛ր դու և տես քո Փրկչին</p><p>Մահվան մեծ տագնապի մեջ։</p><br><p>Մի՛ վախիր դու խավար ժամին,</p><p>Քո Աստծուն հավատա,</p><p>Ինչ որ Աստված խոստացել է,</p><p>Նա անպայման քեզ կտա։</p><br><p>3. Կուզե՞ս ապրել Հիսուսի հետ,</p><p>Պետք է մեռնի քո «ես»-ը,</p><p>Կուզես լինել դու օգտավետ՝</p><p>Մահով է ճանապարհը։</p><br><p>Մի՛ վախիր դու խավար ժամին,</p><p>Քո Աստծուն հավատա,</p><p>Ինչ որ Աստված խոստացել է,</p><p>Նա անպայման քեզ կտա։</p><br><p>4. Թող փարատվին կասկածները,</p><p>Պինդ բռնիր Տեր Հիսուսին,</p><p>Նա կտա քեզ բարիքները՝</p><p>Նա սիրում է Իր որդուն։</p><br><p>Մի՛ վախիր դու խավար ժամին,</p><p>Քո Աստծուն հավատա,</p><p>Ինչ որ Աստված խոստացել է,</p><p>Նա անպայման քեզ կտա։</p><br><p>[end:song]</p><br><p></p>