<p>[start:song]</p><p>217</p><p>1. Եթե դժվարության հանդիպես</p><p>Կամ թե մարդկանցից արհամարհվես,</p><p>Ինչքան էլ ծանր վիճակ լինի,</p><p>Երբեք ոչ ոքի մի՛ մեղադրիր։</p><p>Եթե ծաղիկները թառամեն,</p><p>Եվ տերևները ծառից թափվեն,</p><p>Իսկ սրտումդ կրակը հանգչի,</p><p>Երբեք ոչ ոքի մի՛ մեղադրիր։</p><br><p>2. Թե էլ արևը քեզ չփայլի,</p><p>Եվ կյանքիդ օրերը խավարեն,</p><p>Եվ զգաս սառնություն սրտիդ մեջ,</p><p>Մի՛ մեղադրիր ոչ ոքի երբեք։</p><p>Թե ճամփիդ ծաղիկներ չլինեն,</p><p>Այլ միայն սուր քարեր հանդիպեն,</p><p>Իմ եղբա՛յր, այս խոսքը դու հիշիր.</p><p>Երբեք ոչ ոքի մի՛ մեղադրիր։</p><br><p>3. Եթե դու մենակ ես ու լքված,</p><p>Ինչպես ծովում նավը ջախջախված,</p><p>Էլ պիտանի չես ոչ մի բանի,</p><p>Դարձյալ ոչ ոքի մի՛ մեղադրիր։</p><p>Թե աչքերիցդ հորդ արցունք թափվի,</p><p>Ուրախության հույսը կտրվի,</p><p>Այս խոսքերը դու սրտիդ մեջ դի՛ր,</p><p>Երբեք ոչ ոքի մի մեղադրիր։</p><br><p>4. Թե նույնիսկ հարազատ ընկերդ</p><p>Եվ հանկարծ դրժի իր երդումը,</p><p>Քեզ մոռանա և սերը փոխի,</p><p>Նրան էլ դարձյալ մի՛ մեղադրիր։</p><p>Որովհետև Հիսուս Քրիստոսը</p><p>Ներում է բոլորիս մեղքերը,</p><p>Հայացքդ միայն Նրան ուղղի՛ր</p><p>Եվ Նրա նման դու էլ ների՛ր։</p><br><p>5. Թե ուզում ես երջանիկ լինել</p><p>Եվ մարդկանց օրինակ ծառայել,</p><p>Այդ դեպքում պետք է այսպես անել՝</p><p>Ամենից առաջ քեզ մեղադրել։</p><p>Քանզի Հիսուսը, մեզ սիրելով,</p><p>Մեր մեղքը Իր վրա վերցնելով,</p><p>Խաչի վրա մեզ համար զոհվեց,</p><p>Ինձ և քեզ թողություն պարգևեց։</p><p>[end:song]</p><p>[start:song]</p><p>148</p><p>1. Հիսուսի սիրուց ես չեմ բաժանվի,</p><p>Թեև հալածանք ու սուր սպառնան,</p><p>Նեղություն, տառապանք սիրով կկրեմ,</p><p>Որ սուրբ հավատքս կենդանի պահեմ:</p><br><p>Հավատքս չեմ մոռանա,</p><p>Տիրոջս չեմ ուրանա,</p><p>Խաչը ուսիս կգնամ,</p><p>Մինչ Հիսուսին միանամ:</p><br><p>2. Բանտերում խավար թեև շղթայեն,</p><p>Վերքերով լեցուն մարմինս խոցեն,</p><p>Կգրեմ, ո՛վ Տեր, արյունովս թափված,</p><p>Քեզ չեմ մոռանա, Տեր իմ Աստված:</p><br><p>Հավատքս չեմ մոռանա,</p><p>Տիրոջս չեմ ուրանա,</p><p>Խաչը ուսիս կգնամ,</p><p>Մինչ Հիսուսին միանամ:</p><br><p>3. Ո՛չ կյանք, ո՛չ մահ, ո՛չ զորություններ,</p><p>Ո՛չ ներկա բաներ, ո՛չ գալու բաներ,</p><p>Եվ ո՛չ բարձրություն, ո՛չ խորություններ</p><p>Ինձ չեն բաժանի Քեզանից, ի՛մ Տեր:</p><br><p>Հավատքս չեմ մոռանա,</p><p>Տիրոջս չեմ ուրանա,</p><p>Խաչը ուսիս կգնամ,</p><p>Մինչ Հիսուսին միանամ:</p><br><p>4. Մինչև իմ արյան վերջին կաթիլներ</p><p>Քեզ հավատարիմ կդավանեմ, Տեր,</p><p>Մինչ մարի կյանքս, շունչս վերջանա,</p><p>Սիրելի՛ Հիսուս, Քեզ չեմ մոռանա:</p><br><p>Հավատքս չեմ մոռանա,</p><p>Տիրոջս չեմ ուրանա,</p><p>Խաչը ուսիս կգնամ,</p><p>Մինչ Հիսուսին միանամ:</p><br><p>[end:song]</p><p>[start:song]</p><p>585</p><p>1. Անցկացրո՛ւ ինձ գավիթով</p><p>Սրբության փառքի խորանը,</p><p>Ես ուզում եմ, Տե՛ր, տեսնել երեսը Քո,</p><p>Ես փնտրում եմ Քեզ ամբողջ հոգով:</p><p>Բարձրացրո՛ւ ինձ, շնորհի՛ր կանգնել</p><p>Գահիդ առջև օրհներգությամբ,</p><p>Արդարությունդ եմ ուզում, իմ Տե՛ր,</p><p>Սրբաբույր ներկայությունդ:</p><br><p>Տա՜ր ինձ, Տե՛ր, խորանիդ սրբության մեջ,</p><p>Գառնուկի արյունով անցկացրու,</p><p>Տա՜ր ինձ, Տե՛ր, խորանիդ սրբության մեջ,</p><p>Վերցրո՛ւ որպես զոհ անձս լիովին:</p><br><p>2. Զորացրո՛ւ ինձ Քո Հոգով,</p><p>Որ անոթ լինեմ սրբության,</p><p>Հոգով ուզում եմ, Տե՛ր, ձուլվել Քեզ հետ:</p><p>Տե՛ր, ապրում, շնչում եմ Քեզ համար:</p><p>Ապրեցրո՛ւ ինձ փառքիդ համար,</p><p>Որ երգեմ սերդ օրհներգությամբ,</p><p>Լցրո՛ւ ինձ Քո Հոգով՝ ապրեմ Քո մեջ,</p><p>Որ տեսնեն շնորհքդ, Տե՛ր, ինձ վրա:</p><br><p>Տա՜ր ինձ, Տե՛ր, խորանիդ սրբության մեջ,</p><p>Գառնուկի արյունով անցկացրու,</p><p>Տա՜ր ինձ, Տե՛ր, խորանիդ սրբության մեջ,</p><p>Վերցրո՛ւ որպես զոհ անձս լիովին:</p><br><p>[end:song]</p><p>[start:song]</p><p>115</p><p>1. Ուրախ եղեք, ո՛վ արդարներ,</p><p>Դուք, որ Տերն ունիք ձեզ բաժին,</p><p>Փառքով ցնծացե՛ք միշտ ի Տեր,</p><p>Վիշտ ու նեղություն անհետին։</p><br><p>Ուրախ եղե՛ք,</p><p>Ուրախ եղե՛ք դուք Տերոջմով:</p><br><p>2. Ուրախ եղեք, զի Նա է Տերն</p><p>Երկնից և երկրի գերագույն,</p><p>Խոսքովն ստեղծեց աշխարհներ,</p><p>Կարող Փրկիչն է ամենուն։</p><br><p>Ուրախ եղե՛ք,</p><p>Ուրախ եղե՛ք դուք Տերոջմով:</p><br><p>3. Ի՜նչ փույթ, թե մարտին մեջ արդար</p><p>Ոսոխն բազմաթիվ երևի,</p><p>Տերոջ բանակներն են ստվար,</p><p>Հզոր, համրանքով ավելի։</p><br><p>Ուրախ եղե՛ք,</p><p>Ուրախ եղե՛ք դուք Տերոջմով:</p><br><p>4. Երբ որ խավարի հոս երկիր,</p><p>Երկինք ալ ամպով ծածկվի,</p><p>Երբեք անոնց մեջ մի՛ տխրիր,</p><p>Տերոջ վստահե, պիտ անցնին։</p><br><p>Ուրախ եղե՛ք,</p><p>Ուրախ եղե՛ք դուք Տերոջմով:</p><br><p>5. Ուրախ եղեք միշտ Տերոջմով,</p><p>Փրկյալք Իր փառքով թող ցնծան,</p><p>Ձայնով, տավիղով, քնարով</p><p>Ալելուիաներ բարձրանան։</p><br><p>Ուրախ եղե՛ք,</p><p>Ուրախ եղե՛ք դուք Տերոջմով:</p><p>[end:song]</p><p>[start:song]</p><p>563</p><p>1. Տեր Հիսուսին ծառայող Գեդեոնի զինվորներ,</p><p>Չար աշխարհի մեջ գործող Սուրբ Խոսքի սերմնացաններ,</p><p>Օրն է թեքվել ավարտին, մայրամուտն է մոտենում,</p><p>Ցանենք սերմերը կյանքի, գիշերն է վրա հասնում։</p><br><p>2. Գեդեոնի զինվորին Տերն է տալիս զորություն,</p><p>Թեկուզ փոքր ջոկատով, մենք ունենք մեծ հաղթություն։</p><p>Աստված կօրհնի Իր գործը, մեզ հետ Տերն է ամեն օր,</p><p>Աստծո գործն է մնայուն, իսկ աշխարհը՝ անցավոր։</p><br><p>3. Եղբա՛յր ու քո՛ւյր, լավ խորհենք՝ ի՜նչ մեծ գործ է մեզ տրված,</p><p>Չհապաղենք, չծուլանանք, Տիրոջ մոտ բերենք մարդկանց:</p><p>Մեղքի խավար աշխարհում հոգիներն են կորսվում,</p><p>Աստծո Խոսքն է նոր կյանքի ու փրկության հույս բերում։</p><br><p>4. Մեկ անգամ է մեզ տրված կյանքը այս երկրի վրա,</p><p>Աստծո կամքը կատարենք, որ մտնենք փառքը Նրա,</p><p>Մնասները Իր տված շահով Իրեն դարձնենք,</p><p>Որ վերջում էլ մեզ ասի՝ ապրես դու, բարի ծառա։</p><p>[end:song]</p><p>[start:song]</p><p>160</p><p>1. Մեղքի մեջ եմ ես ապրել,</p><p>Վիշտ ու ցավ եմ միշտ կրել,</p><p>Չեմ իմացել հավիտենության մասին։</p><p>Բայց Հիսուսը գտավ ինձ,</p><p>Ազատեց կապանքներից,</p><p>Լի եմ հիմա ուրախությամբ երկնային։</p><p>Ես ազատ եմ (3)</p><p>Կապանքներից ու մեղքից։</p><p>Բայց Հիսուսը գտավ ինձ,</p><p>Ազատեց կապանքներից,</p><p>Լի եմ հիմա ուրախությամբ երկնային։</p><br><p>2. Հոգին սովորեցնում է,</p><p>Եվ Աստծո Խոսքն ասում է,</p><p>Որ Հիսուսը կյանք է տալիս բոլորին,</p><p>Երկնքից Աստծո սերը</p><p>Եվ Սուրբ Հոգու կրակը</p><p>Ուղարկում է հոգով տկար թույլերին։</p><p>Աստծո սերը (3)</p><p>Ուղարկում է բոլորին։</p><p>Երկնքից Աստծո սերը</p><p>Եվ Սուրբ Հոգու կրակը</p><p>Ուղարկում է հոգով տկար թույլերին։</p><br><p>3. Եթե տկար ես հոգով,</p><p>Նրան դիմի՛ր աղոթքով,</p><p>Նա կվերցնի քո տկարությունները,</p><p>Իսկ մարմինը, թե տանջվի`</p><p>Բժշկություն կգտնի,</p><p>Միայն Հիսուսով է բժշկությունը։</p><p>Սուրբ արյունը (3)</p><p>Բուժում է քո վերքերը։</p><p>Իսկ մարմինը, թե տանջվի</p><p>Բժշկություն կգտնի,</p><p>Միայն Հիսուսով է բժշկությունը։</p><br><p>4. Տե՛ս, թզենին ծաղկել է,</p><p>Շուտով Տերը գալու է,</p><p>Որ աշխարհից տանի իր հարսնացուին,</p><p>Որ ցավերին վերջ լինի,</p><p>Մեծ ուրախություն լինի,</p><p>Դիմավորելու պատրա՞ստ ես Հիսուսին։</p><p>Դու պատրա՞ստ ես (3)</p><p>Թողնելու այս աշխարհը,</p><p>Որ ցավերին վերջ լինի,</p><p>Մեծ ուրախություն լինի,</p><p>Դիմավորելու պատրա՞ստ ես Հիսուսին:</p><p>[end:song]</p><br><p></p>