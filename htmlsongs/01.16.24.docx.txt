<p>[start:song<div id="song-1">]</p><p>110</p><p>1. «Ողորմե՜ ինձ, ողորմե՜ ինձ,</p><p>Ո՜վ Որդի Դավթի, Քրիստո՛ս»,-</p><p>Այսպես կաղաչեր ճամփուն վրա</p><p>Կույր, աղքատ Բարտիմեոս։</p><br><p>2. «Լո՛ւռ կեցիր»,- ըսին շատերը,</p><p>Սակայն ան աղաղակեց</p><p>Անհամբեր, մինչև որ Տերը</p><p>Զինք գութով իրեն կանչեց։</p><br><p>3. Չէր արծաթ անոր խնդրածը,</p><p>Թեպետ սովոր էր մուրալ,</p><p>Դավիթի Որդւոյն տվածը</p><p>Չէր կարող ուրիշ մը տալ։</p><br><p>4. «Տե՛ր, վերցո՛ւր այս կուրությունը,</p><p>Թող աչքերս բացվին»,- ըսավ։</p><p>Շուտ տեսավ իսկույն և ինքը</p><p>Հիսուսի ետևն ընկավ։</p><br><p>5. Որչա՜փ սիրտն հիմա լեցուն է,</p><p>Ամենուն ալ կխոսի,</p><p>Այս ողորմությունն անհուն է,</p><p>Ի՜նչ Փրկիչ զարմանալի։</p><br><p>6. Երանի՜ թե Անոր քովը</p><p>Կույրերուն ամենը գար,</p><p>Ինք, անշուշտ, անչափ շնորհքովը</p><p>Շուտ անոնց տեսնել կուտար։</p><p>[end:song]</p><p>[start:song</div><div id="song-2">]</p><p>343</p><p>1. Խոսքերդ վառ լույս են իմ ճամփին,</p><p>Ամեն օր կնորոգեն իմ հոգին,</p><p>Դեղ են թանկ, որ պետք են աչքերիս,</p><p>Ճերմակ հանդերձ, որ ծածկույթ է մեղքերիս։</p><br><p>Սուրբ Հոգի ազատության,</p><p>Կառաջնորդես դեպի նոր կյանք սրբության։</p><p>Սուրբ Հոգի ուրախության,</p><p>Կառաջնորդես դեպի նոր կյանք սրբության։</p><br><p>2. Բարի՛ Հովիվ, իմ սրբությո՛ւն, իմ փրկությո՛ւն,</p><p>Ջրի վտակ՝ չորացած իմ կյանքում,</p><p>Ծաղկեցնող՝ ամայի սիրտը իմ,</p><p>Կսիրես ինձ, կներես, Փրկի՛չ անգին։</p><br><p>Սուրբ Հոգի ազատության,</p><p>Կառաջնորդես դեպի նոր կյանք սրբության։</p><p>Սուրբ Հոգի ուրախության,</p><p>Կառաջնորդես դեպի նոր կյանք սրբության։</p><br><p>3. Ոտքերիդ տակ դնեմ կյանքը իմ,</p><p>Մաքրի՛ր ինձ աղտերից հանց ոսկին,</p><p>Երբ անցնեմ կրակով հալոցքի,</p><p>Կաղաչեմ Քեզ, առաջնորդի՛ր, Սո՛ւրբ Հոգի։</p><br><p>Սուրբ Հոգի ազատության,</p><p>Կառաջնորդես դեպի նոր կյանք սրբության։</p><p>Սուրբ Հոգի ուրախության,</p><p>Կառաջնորդես դեպի նոր կյանք սրբության։</p><br><p>[end:song]</p><p>[start:song</div><div id="song-3">]</p><p>770</p><p>1. Ո՜վ փառավոր, բարձրյալ Աստված,</p><p>Ահա Քո առջև եմ կանգնած.</p><p>Աղաչում եմ, որ ինձ ներես,</p><p>Մեղքերիս թողություն շնորհես:</p><p>    </p><p>Այն արյունը, որ թափել ես</p><p>Գողգոթայում Դու ինձ համար,</p><p>Կարող է ջնջել մեղքերս,</p><p>Կարող է բուժել վերքերս:</p><br><p>2. Այս կյանքում ուզում եմ մեկ բան,</p><p>Որ լինես ինձնից անբաժան,</p><p>Որ էլ չմոտենա չարը,</p><p>Ու չաղտոտի հոգուս տունը:</p><p>    </p><p>Այն արյունը, որ թափել ես</p><p>Գողգոթայում Դու ինձ համար,</p><p>Կարող է ջնջել մեղքերս,</p><p>Կարող է բուժել վերքերս:</p><br><p>3. Ես միայն Քեզ եմ հրավիրում,</p><p>Իմ սրտում Քեզ եմ սպասում,</p><p>Արի և մեծ ընթրիք արա,</p><p>Իմ սրտում հավիտյան մնա:</p><p>    </p><p>Այն արյունը, որ թափել ես</p><p>Գողգոթայում Դու ինձ համար,</p><p>Կարող է ջնջել մեղքերս,</p><p>Կարող է բուժել վերքերս:</p><br><p>[end:song]</p><p>[start:song</div><div id="song-4">]</p><p>330</p><p>1. Ունայնություն է աշխարհը այս սին,</p><p>Ոչ ոք չասաց ինձ նույնիսկ այդ մասին,</p><p>Օրերը եկան, անցան շատ իզուր,</p><p>Երկրում ապրում եմ ինչպես օտար հյուր։</p><p>      Ո՛վ հոգի ծախված</p><p>      Ու դատապարտված,</p><p>      Աշխարհի կողմից եղար դու խաբված:</p><br><p>2. Զղջման արցունքով ելա Գողգոթա,</p><p>Հիսուսին տեսա ու ծնկի եկա,</p><p>Աշխարհը՝ ունայն, երկինքն է հույսս.</p><p>Գնեց Իր արյամբ ինձ Տեր Հիսուսը։</p><p>      Հոգիս երկնային</p><p>      Երկինք կգնա,</p><p>      Մարմինս հող է, հողին կդառնա։</p><br><p>3. Երկնքի դուռն է բացել իմ Տերը,</p><p>Այնտեղ պիտ գնան Տիրոջ սուրբերը,</p><p>Հրաման կգա շուտով երկնքից,</p><p>Հրավեր ունեմ իմ Տեր Հիսուսից։</p><p>      Հոգիս երկնային</p><p>      Երկինք կգնա,</p><p>      Մարմինս հող է, հողին կդառնա։</p><br><p>4. Աշխարհ դու անզոր, Տերս քեզ հաղթեց,</p><p>Սև ճիրաններից հոգիս ազատեց,</p><p>Մարդի՛կ, դուք բացեք ձեր քար սրտերը,</p><p>Փշրված սիրտ է սիրում մեր Տերը։</p><p>      Հոգիս երկնային</p><p>      Երկինք կգնա,</p><p>      Մարմինս հող է, հողին կդառնա։</p><br><p>[end:song]</p><p>[start:song</div><div id="song-5">]</p><p>188</p><p>1. Գոհանում եմ, Տե՜ր իմ, (2)</p><p>Նազովրեցի Հիսուսի համար,</p><p>Որ մեր սիրույն եկավ աշխարհ։</p><br><p>2.Գոհանում եմ, Տե՜ր իմ, (2)</p><p>Խաչի մեծ տառապանքի համար,</p><p>Մեր փոխարեն չարչարվեցար։</p><br><p>3. Գոհանում եմ, Տե՜ր իմ, (2)</p><p>Որ բժշկեցիր ու փրկեցիր</p><p>Եվ մեր մեղքերը ներեցիր։</p><br><p>4. Գոհանում եմ, Տե՜ր իմ, (2)</p><p>Որ թույլ ես տալիս փորձություններ,</p><p>Սովորեցնում ես խոնարհվել։</p><br><p>5. Գոհանում եմ, Տե՜ր իմ, (2)</p><p>Հավիտենական կյանքի համար,</p><p>Որ խոստացել ես մեզ, ո՛վ Հայր։</p><br><p>[end:song]</p><p>[start:song</div><div id="song-6">]</p><p>309</p><p>1. Ելնեմ ճամփա՝ ցուպը ձեռքիս,</p><p>Ուրանամ իմ փափուկ անձս:</p><p>Ավետարանն առնեմ, գնամ,</p><p>Տիրոջ գործում չծուլանամ:</p><br><p>Պատերազմս պատերազմեմ ու հաղթեմ,</p><p>Տեր Հիսուսից կենաց պսակս առնեմ:</p><br><p>2. Թող հեշտ թվա դժվար ճամփաս,</p><p>Տե՜ր, ուզում եմ նմանվել Քեզ:</p><p>Օտարական թեկուզ լինեմ,</p><p>Միայն, ի՛մ Տեր, Քեզ ճանաչեմ:</p><br><p>Պատերազմս պատերազմեմ ու հաղթեմ,</p><p>Տեր Հիսուսից կենաց պսակս առնեմ:</p><br><p>3. Վրանի տակ նույնիսկ ապրեմ՝</p><p>Հյուրընկալող զավակ լինեմ,</p><p>Վիրավորի վերքը կապեմ</p><p>Ու Քեզ սիրով փառաբանեմ:</p><br><p>Պատերազմս պատերազմեմ ու հաղթեմ,</p><p>Տեր Հիսուսից կենաց պսակս առնեմ:</p><br><p>4. Ծարավ մարդուն ջրիցդ տամ</p><p>Ու հոգնաբեկ Քո գիրկը գամ,</p><p>Հանգչեմ ոտքիդ շուքի ներքո,</p><p>Երջանիկ եմ, զավակն եմ Քո:</p><br><p>Պատերազմս պատերազմեմ ու հաղթեմ,</p><p>Տեր Հիսուսից կենաց պսակս առնեմ:</p><br><p>[end:song]</p><br><p></p>