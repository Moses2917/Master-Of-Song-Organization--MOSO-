<p>[start:song]</p><p><div id="song-1">231</p><p>1. Այնպես պատահեց, որ ինքս մի օր</p><p>Հոգով դարերի խորքը գնացի,</p><p>Զարմանահրաշ ու արտասովոր</p><p>Մի տեսարանի ես հանդիպեցի.</p><p>Սևասիրտ մարդիկ՝ տեսքով այլայլված,</p><p>Անմեղ մեկին էին տանջում կատաղի։</p><br><p>2. Եվ այնքան անգութ, այնքան գազազած</p><p>Չարչարում էին, ծաղրում անտեղի,</p><p>Իսկ Նա լուռումունջ, Իր խաչը ուսին,</p><p>Մեկի օգնությամբ սարն էր բարձրանում,</p><p>Հաճախ էր ծնկում Նա խաչի տակին,</p><p>Այդպես տանջվելով` վերև էր հանում։</p><br><p>3. Ու շատ ցանկացա ես Նրան օգնել,</p><p>Օգնելով՝ խաչը Գողգոթա հանել</p><p>Եվ, մոռանալով ամեն-ամեն ինչ,</p><p>Նրա հետ մինչև Գողգոթա հասնել։</p><p>Ուզեցի ասել. «Ո՛վ կյուրենացի,</p><p>Հիմա էլ թող, որ ես ինքս տանեմ։</p><br><p>4. Գիտցիր՝ ցավող կա քեզանից բացի,</p><p>Ուզում եմ Փրկչիս բեռը ես տանել»։</p><p>Սակայն թշվառս, երբ որ սթափվեց</p><p>Սիրտս կեղեքող այդ տեսարանից,</p><p>Իսկույն պատկերը հիմնովին փոխվեց,</p><p>Ես էի գթություն հայցում Հիսուսից։</p><p>Ծնկած խաչի տակ, ձեռքերս պարզած՝</p><p>Ասում էի. «Օգնի՜ր, Փրկի՛չ իմ, Աստվա՛ծ»։</p><p>[end:song]</p><p>[start:song]</p><p></div><div id="song-2">418</p><p>1. Անձայն խորհում եմ, մի պահ ետ նայում,</p><p>Տեսնում եմ՝ ինչպես էի ես երեսիդ խփում</p><p>Ու սուրբ ձեռքերդ էի այն խաչին գամում,</p><p>Խորհում եմ՝ մի՞թե ունեմ ես ներում։</p><p>Բայց արյունը Քո, այն սուրբ արյունը Քո</p><p>Ունի իր մեջ մեծ զորություն։</p><br><p>Շնորհիվ արյան, Քո սուրբ արյան,</p><p>Բացում ես մեզ կյանքի ճամփան,</p><p>Մոտեցնում ես մեզ Քո լույսին,</p><p>Ո՜վ օրհնյալ Քրիստոս անգին,</p><p>Մաքրում ես մեզ մեր մեղքերից,</p><p>Քաշում, հանում մահվան ճահճից</p><p>Եվ օրհնում ես մեզ կրկին, Քրիստոս։</p><br><p>2. Երբ ես կանգնում եմ այն սուրբ արյան ներքո,</p><p>Հոսում է վրաս խոցված ոտքերից Քո,</p><p>Մաքրում, հանում է սպիներն անգամ մեղքի,</p><p>Մի ցանկապատ է դառնում անխախտելի,</p><p>Քանզի արյունը Քո, այն սուրբ արյունը Քո</p><p>Ունի իր մեջ մեծ զորություն։</p><br><p>Շնորհիվ արյան, Քո սուրբ արյան,</p><p>Բացում ես մեզ կյանքի ճամփան,</p><p>Մոտեցնում ես մեզ Քո լույսին,</p><p>Ո՜վ օրհնյալ Քրիստոս անգին,</p><p>Մաքրում ես մեզ մեր մեղքերից,</p><p>Քաշում, հանում մահվան ճահճից</p><p>Եվ օրհնում ես մեզ կրկին, Քրիստոս։</p><br><p></p><p>[end:song]</p><p>[start:song]</p><p></div><div id="song-3">665</p><p>1. Վերքերս երգեր են դարձել,</p><p>Հոգսերս` աղոթք տենչալի,</p><p>Իսկ սերս Հիսուս է դարձել,</p><p>Դարձել է կարոտ ցանկալի:</p><br><p>Ուզում եմ գնալ, միանալ</p><p>Հիսուսին պաշտող սուրբերին,</p><p>Ուզում եմ գնալ ու մնալ,</p><p>Վայելել կյանքը այն վերին:</p><br><p>2. Հայացքս կտրում եմ հաճախ</p><p>Բորբոսնած, փտած այս հողից,</p><p>Իսկ հոգիս, ցնծալով, հաճախ</p><p>Ուզում է թռչել իր բնից:</p><br><p>Ուզում եմ գնալ, միանալ</p><p>Հիսուսին պաշտող սուրբերին,</p><p>Ուզում եմ գնալ ու մնալ,</p><p>Վայելել կյանքը այն վերին:</p><br><p>3. Մեր Տեր Հիսուսն է այդ Կյանքը</p><p>Ու Կյանքի սնման Աղբյուրը,</p><p>Իրեն է տրվելու ողջ փառքը,</p><p>Ոտքերին` մեր ջերմ համբույրը:</p><br><p>Ուզում եմ գնալ, միանալ</p><p>Հիսուսին պաշտող սուրբերին,</p><p>Ուզում եմ գնալ ու մնալ,</p><p>Վայելել կյանքը այն վերին:</p><br><p>[end:song]</p><p>[start:song]</p><p></div><div id="song-4">151</p><p>1. Հիսուսի սերը մեծ է, անսահման,</p><p>Առատ հոսում է հորդ գետի նման,</p><p>Ինչպես զեփյուռ շոյում է մեր հոգին.</p><p>Խորն է ու լայն՝ սերը աստվածային։</p><br><p>Իսկ եթե չլիներ այդ սերը,</p><p>Չէր լինի և մեզ փրկություն,</p><p>Սերն է հավերժ կյանքի հույսը,</p><p>Որ գամվեց խաչին ու թափեց արյուն։</p><br><p>2. Նա մեզ սիրեց` դեռ Իրեն չիմացած,</p><p>Սիրեց և Իրեն հակառակ մարդկանց,</p><p>Ովքեր «խաչե՜լ, խաչե՜լ» էին գոչում,</p><p>Բայց Նա այսօր բոլորին է կանչում։</p><br><p>Իսկ եթե չլիներ այդ սերը,</p><p>Չէր լինի և մեզ փրկություն,</p><p>Սերն է հավերժ կյանքի հույսը,</p><p>Որ գամվեց խաչին ու թափեց արյուն։</p><br><p>3. Թե աշխարհի մարդիկ ա՛յս հասկանան՝</p><p>Աստծո սիրով է շնչում ամեն բան,</p><p>Կամ թե Աստված թողնի մեզ մի վայրկյան,</p><p>Բոլորս էլ անդարձ կերթանք կորստյան:</p><br><p>Իսկ եթե չլիներ այդ սերը,</p><p>Չէր լինի և մեզ փրկություն,</p><p>Սերն է հավերժ կյանքի հույսը,</p><p>Որ գամվեց խաչին ու թափեց արյուն։</p><br><p>4. Արի՛ շուտով, Նա քեզ է սպասում,</p><p>Իր մեղմ ձայնով սրտիդ դուռն է թակում,</p><p>Քար սիրտդ բա՛ց, չլինի` ուշանաս,</p><p>Ձրի փրկության սիրուց ետ մնաս։</p><br><p>Իսկ եթե չլիներ այդ սերը,</p><p>Չէր լինի և մեզ փրկություն,</p><p>Սերն է հավերժ կյանքի հույսը,</p><p>Որ գամվեց խաչին ու թափեց արյուն։</p><br><p>[end:song]</p><p>[start:song]</p><p></div><div id="song-5">530</p><p>1. Եվ Աստված այնպես աշխարհը սիրեց,</p><p>Որ Իր միածին Որդուն տվեց,</p><p>Քեզ համար զոհեց, որ դու չկորսվես,</p><p>Ապրես Նրա կյանքով հավիտյան։</p><br><p>     Աստված սեր է անսահման,</p><p>     Չկա ուրիշը Նրա նման։</p><br><p>2. Քեզ հետ է միշտ, չի լքի Նա քեզ,</p><p>Քո կողքին է Նա, Նա սիրում է քեզ,</p><p>Նայի՛ր Նրան և դու կտեսնես՝</p><p>Սեր է Աստված, սեր է անսահման։</p><br><p>Աստված սեր է անսահման,</p><p>Չկա ուրիշը Նրա նման։</p><br><p>[end:song]</p><p>[start:song]</p><p></div><div id="song-6">17</p><p>1. Այս կյանքս պատերազմ է, և մենք՝ զինվորներ,</p><p>Մեղքի և սատանի դեմ կմարտնչինք:</p><p>Իրավ, խորամանկ են մեր թշնամիներ,</p><p>Բայց Քրիստոսի պես մենք զորապետ ունենք։</p><br><p>     Կանգնի՛ր Հիսուսի համար, ով քրիստոնյա,</p><p>     Քեզի համար Ինք համբերեց խաչին վրա,</p><p>     Դուն ալ մի վախցիր, այլ Տերոջդ համար</p><p>     Կանգնի՛ր և եղիր քաջ վկա։</p><br><p>2. Բաց է քեզի համար Աստծո զինարան,</p><p>Նա կը հագցնե քեզ Յուր արդարությամբ,</p><p>Գլխիդ կդնե սաղավարտ փրկության</p><p>Եվ մեջքդ կկապե Յուր ճշմարտությամբ։</p><br><p>     Կանգնի՛ր Հիսուսի համար, ով քրիստոնյա,</p><p>     Քեզի համար Ինք համբերեց խաչին վրա,</p><p>     Դուն ալ մի վախցիր, այլ Տերոջդ համար</p><p>     Կանգնի՛ր և եղիր քաջ վկա։</p><br><p>3. Արթուն կենալով և աղոթք ընելով՝</p><p>Մեր բոլոր զենքերն կմնան միշտ փայլուն,</p><p>Եվ կաճենք օրեցօր Աստծո Խոսքով</p><p>Եվ Նրա շնորհքով կլինենք հաստատուն։</p><br><p>     Կանգնի՛ր Հիսուսի համար, ով քրիստոնյա,</p><p>     Քեզի համար Ինք համբերեց խաչին վրա,</p><p>     Դուն ալ մի վախցիր, այլ Տերոջդ համար</p><p>     Կանգնի՛ր և եղիր քաջ վկա։</p><br><p>4. Անթիվ փորձությունք կան մեր ճանապարհին,</p><p>Սակայն ամենին Հիսուսով կհաղթենք,</p><p>Եվ Հորդանան գետից անցնելու պահին</p><p>Հիսուսին մեզ շատ մոտ կանգնած կտեսնենք։</p><br><p>     Կանգնի՛ր Հիսուսի համար, ով քրիստոնյա,</p><p>     Քեզի համար Ինք համբերեց խաչին վրա,</p><p>     Դուն ալ մի վախցիր, այլ Տերոջդ համար</p><p>     Կանգնի՛ր և եղիր քաջ վկա։</p><p>[end:song]</p><br><p></p>