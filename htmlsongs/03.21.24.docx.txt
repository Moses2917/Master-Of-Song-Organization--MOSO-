<p>[start:song]</p><p><div id="song-1">231</p><p>1. Այնպես պատահեց, որ ինքս մի օր</p><p>Հոգով դարերի խորքը գնացի,</p><p>Զարմանահրաշ ու արտասովոր</p><p>Մի տեսարանի ես հանդիպեցի.</p><p>Սևասիրտ մարդիկ՝ տեսքով այլայլված,</p><p>Անմեղ մեկին էին տանջում կատաղի։</p><br><p>2. Եվ այնքան անգութ, այնքան գազազած</p><p>Չարչարում էին, ծաղրում անտեղի,</p><p>Իսկ Նա լուռումունջ, Իր խաչը ուսին,</p><p>Մեկի օգնությամբ սարն էր բարձրանում,</p><p>Հաճախ էր ծնկում Նա խաչի տակին,</p><p>Այդպես տանջվելով` վերև էր հանում։</p><br><p>3. Ու շատ ցանկացա ես Նրան օգնել,</p><p>Օգնելով՝ խաչը Գողգոթա հանել</p><p>Եվ, մոռանալով ամեն-ամեն ինչ,</p><p>Նրա հետ մինչև Գողգոթա հասնել։</p><p>Ուզեցի ասել. «Ո՛վ կյուրենացի,</p><p>Հիմա էլ թող, որ ես ինքս տանեմ։</p><br><p>4. Գիտցիր՝ ցավող կա քեզանից բացի,</p><p>Ուզում եմ Փրկչիս բեռը ես տանել»։</p><p>Սակայն թշվառս, երբ որ սթափվեց</p><p>Սիրտս կեղեքող այդ տեսարանից,</p><p>Իսկույն պատկերը հիմնովին փոխվեց,</p><p>Ես էի գթություն հայցում Հիսուսից։</p><p>Ծնկած խաչի տակ, ձեռքերս պարզած՝</p><p>Ասում էի. «Օգնի՜ր, Փրկի՛չ իմ, Աստվա՛ծ»։</p><p>[end:song]</p><p>[start:song]</p><p></div><div id="song-2">420</p><p>1. Կապուտակ երկինք՝ բյուրեղյա, մաքուր,</p><p>Քեզ եմ նվիրում իմ հոգին թաքուն,</p><p>Տառապանք ու հոգս մոռացած հեռվում`</p><p>Քո գիրկն եմ գալիս կարոտովդ լի։</p><br><p>Օ՜, անհուն երկինք, գեղեցիկ ես դու,</p><p>Աստծո սիրո պես խորն ես ու անծիր,</p><p>Վերցնեմ ես թևեր ու թռչեմ հեռու,</p><p>Գլուխս դնեմ Հիսուսի կրծքին։</p><br><p>2. Աստղաշուք երկինք, դու՝ հրաշք լուսե,</p><p>Կերտված ես Աստծո հանճարով վսեմ,</p><p>Իմ երազներով քո գիրկն եմ թևում՝</p><p>Թողած հին կյանքի տենչերը նսեմ։</p><br><p>Օ՜, անհուն երկինք, գեղեցիկ ես դու,</p><p>Աստծո սիրո պես խորն ես ու անծիր,</p><p>Վերցնեմ ես թևեր ու թռչեմ հեռու,</p><p>Գլուխս դնեմ Հիսուսի կրծքին։</p><br><p>3. Ես լսում եմ միշտ շշունջդ բարի,</p><p>Զգում եմ ամոքող շունչդ իմ սրտում.</p><p>Քո սպասումով չեմ լինի տրտում,</p><p>Կլինեմ հավետ Աստծո գրկում։</p><br><p>Օ՜, անհուն երկինք, գեղեցիկ ես դու,</p><p>Աստծո սիրո պես խորն ես ու անծիր,</p><p>Վերցնեմ ես թևեր ու թռչեմ հեռու,</p><p>Գլուխս դնեմ Հիսուսի կրծքին։</p><br><p>[end:song]</p><p>[start:song]</p><p></div><div id="song-3">431</p><p>1. «Օրհնության անձրևներ պիտ տամ»,-</p><p>Տերն է սիրով խոստացել,</p><p>Արդ աղոթենք անդադար, որ</p><p>Տերն ողորմի ու ղրկե։</p><br><p>Օրհնության անձրև,</p><p>Տե՛ր, աղոթքով կխնդրենք,</p><p>Շա՛տ տուր և շո՛ւտ տուր աղերսն մեր՝</p><p>Հորդ հեղեղներ, կաղաչենք։ (2)</p><br><p>2. Հորդ անձրևիդ, Տե՛ր, կարոտ ենք</p><p>Չորցած երկրի պես ծարավ,</p><p>Սուրբ Հոգիովդ այցելե մեզ,</p><p>Լուր մեր աղերսն, ո՜վ Աստված։</p><br><p>Օրհնության անձրև,</p><p>Տե՛ր, աղոթքով կխնդրենք,</p><p>Շա՛տ տուր և շո՛ւտ տուր աղերսն մեր՝</p><p>Հորդ հեղեղներ, կաղաչենք։ (2)</p><br><p>3. Թաթի չափ ամպ կերևնա, Տե՛ր,</p><p>Հազիվ կաթիլ ենք ստացել,</p><p>Ողորմած Հայր, լո՛ւր աղոթք մեր,</p><p>Պատասխան տուր և ղրկե:</p><br><p>Օրհնության անձրև,</p><p>Տե՛ր, աղոթքով կխնդրենք,</p><p>Շա՛տ տուր և շո՛ւտ տուր աղերսն մեր՝</p><p>Հորդ հեղեղներ, կաղաչենք։ (2)</p><br><p>4. Տե՜ր, հեռացո՛ւր մեր թմբիրը,</p><p>Կենդանացո՛ւր, կաղաչենք,</p><p>Աշխուժացո՛ւր հոգիներ մեր,</p><p>Արթուն կենանք, աղոթենք։</p><br><p>Օրհնության անձրև,</p><p>Տե՛ր, աղոթքով կխնդրենք,</p><p>Շա՛տ տուր և շո՛ւտ տուր աղերսն մեր՝</p><p>Հորդ հեղեղներ, կաղաչենք։ (2)</p><br><p>5. Տե՜ր, աղոթքի զորեղ կապը</p><p>Մենք համարձակ կաղերսենք,</p><p>Կապն չխզե նույնիսկ մեղքը,</p><p>Ուստի, սրտանց կաղաչենք։</p><br><p>Օրհնության անձրև,</p><p>Տե՛ր, աղոթքով կխնդրենք,</p><p>Շա՛տ տուր և շո՛ւտ տուր աղերսն մեր՝</p><p>Հորդ հեղեղներ, կաղաչենք։ (2)</p><br><p>[end:song]</p><p>[start:song]</p><p></div><div id="song-4">170</p><p>1. Որքան որ կուզես լարված ուժերով</p><p>Աշխատել չարին հաղթել բարիով</p><p>Կամ ամուր կամքով ու համառորեն</p><p>Ջանալ նվաճել «եսդ» անօրեն:</p><br><p>Բայց եթե կուզես դառնալ միշտ արի,</p><p>Սուրբ ու հաղթական զինվոր դու բարի,</p><p>Հերոսի նման նահատակ պայքարի՝</p><p>Դու մեռի՛ր, Հիսուս թող մեջդ ապրի։ (2)</p><br><p>2. Ու եթե կուզես օրը յոթ անգամ</p><p>Աղոթքի կանգնել դու հոժարակամ,</p><p>Կամ թաց աչքերով անձդ չարչարել՝</p><p>Ճգնելով ինքդ քեզ մաքուր պահել։</p><br><p>Բայց եթե կուզես դառնալ միշտ արի,</p><p>Սուրբ ու հաղթական զինվոր դու բարի,</p><p>Հերոսի նման նահատակ պայքարի՝</p><p>Դու մեռի՛ր, Հիսուս թող մեջդ ապրի։ (2)</p><br><p>3. Կամքիդ հետ նաև ուժերդ բոլոր</p><p>Զենքեր են պատիր, փուչ ու մարմնավոր,</p><p>Եվ դու ինքնախաբ գերի ես անզոր,</p><p>Եվ դու ինքնախաբ գերի ես անզոր:</p><br><p></p><p>Բայց եթե կուզես դառնալ միշտ արի,</p><p>Սուրբ ու հաղթական զինվոր դու բարի,</p><p>Հերոսի նման նահատակ պայքարի՝</p><p>Դու մեռի՛ր, Հիսուս թող մեջդ ապրի։ (2)</p><br><p>[end:song]</p><p>[start:song]</p><p></div><div id="song-5">343</p><p>1. Խոսքերդ վառ լույս են իմ ճամփին,</p><p>Ամեն օր կնորոգեն իմ հոգին,</p><p>Դեղ են թանկ, որ պետք են աչքերիս,</p><p>Ճերմակ հանդերձ, որ ծածկույթ է մեղքերիս։</p><br><p>Սուրբ Հոգի ազատության,</p><p>Կառաջնորդես դեպի նոր կյանք սրբության։</p><p>Սուրբ Հոգի ուրախության,</p><p>Կառաջնորդես դեպի նոր կյանք սրբության։</p><br><p>2. Բարի՛ Հովիվ, իմ սրբությո՛ւն, իմ փրկությո՛ւն,</p><p>Ջրի վտակ՝ չորացած իմ կյանքում,</p><p>Ծաղկեցնող՝ ամայի սիրտը իմ,</p><p>Կսիրես ինձ, կներես, Փրկի՛չ անգին։</p><br><p>Սուրբ Հոգի ազատության,</p><p>Կառաջնորդես դեպի նոր կյանք սրբության։</p><p>Սուրբ Հոգի ուրախության,</p><p>Կառաջնորդես դեպի նոր կյանք սրբության։</p><br><p>3. Ոտքերիդ տակ դնեմ կյանքը իմ,</p><p>Մաքրի՛ր ինձ աղտերից հանց ոսկին,</p><p>Երբ անցնեմ կրակով հալոցքի,</p><p>Կաղաչեմ Քեզ, առաջնորդի՛ր, Սո՛ւրբ Հոգի։</p><br><p>Սուրբ Հոգի ազատության,</p><p>Կառաջնորդես դեպի նոր կյանք սրբության։</p><p>Սուրբ Հոգի ուրախության,</p><p>Կառաջնորդես դեպի նոր կյանք սրբության։</p><br><p>[end:song]</p><p>[start:song]</p><p></div><div id="song-6">312</p><p>1. Մեղքի համար մեռած եմ,</p><p>Մեղքի համար մեռած եմ,</p><p>Մեղքին մեռած լինելով`</p><p>Աստծո զավակ եմ:</p><p>Մեղքից ազատ եմ, (2)</p><p>Տիեզերքի Արարչի`</p><p>Իմ հոր ժառանգն եմ:</p><br><p>Հոգին է վկայում,</p><p>Հոգին է ազատում,</p><p>Խաչի ճանապարհով</p><p>Տերն է ինձ տանում:</p><p>Հոգին է վկայում,</p><p>Հոգին է ազատում,</p><p>Սիրո ճանապարհով</p><p>Ինձ առաջնորդում:</p><br><p>2. Օրենքի համար մեռա</p><p>Քրիստոսի մարմնով,</p><p>Քրիստոսի շնորհքով</p><p>Աստծո զավակ եմ:</p><p>Օրենքից ազատ եմ, (2)</p><p>Օրենքից ազատ`</p><p>Աստծո զավակ եմ:</p><br><p>Հոգին է վկայում,</p><p>Հոգին է ազատում,</p><p>Խաչի ճանապարհով</p><p>Տերն է ինձ տանում:</p><p>Հոգին է վկայում,</p><p>Հոգին է ազատում,</p><p>Սիրո ճանապարհով</p><p>Ինձ առաջնորդում:</p><br><p></p><br><p>3. Աշխարհի համար մեռա</p><p>Իմ Տիրոջ խաչով, (2)</p><p>Աշխարհին խաչված եմ:</p><p>Աստծուց ծնված եմ,</p><p>Աշխարհին կհաղթեմ,</p><p>Եվ հենց մեր հավատքն է,</p><p>Որ աշխարհին կհաղթե:</p><br><p>Հոգին է վկայում,</p><p>Հոգին է ազատում,</p><p>Խաչի ճանապարհով</p><p>Տերն է ինձ տանում:</p><p>Հոգին է վկայում,</p><p>Հոգին է ազատում,</p><p>Սիրո ճանապարհով</p><p>Ինձ առաջնորդում:</p><br><p>[end:song]</p><br><p></p>