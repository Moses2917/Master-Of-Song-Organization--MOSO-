<p>[start:song]</p><p><div id="song-1">32</p><p>1. Մարել են հույսդ ու սերդ,</p><p>Քնարդ լռել է տխուր,</p><p>Տրտում են հիմա երգերդ,</p><p>Ո՜հ, եղբա՛յր իմ, ընկե՛ր իմ, ո՞ւր ես դու։</p><br><p>2. Լքել ես դու մթնում լույսը,</p><p>Խավարը մանգաղ է մի սուր,</p><p>Կտրել է հավատքդ ու հույսդ,</p><p>Ո՜հ, եղբա՛յր իմ, ընկե՛ր իմ, ո՞ւր ես դու:</p><br><p>3. Աստղերն՝ աղոթում անշշուկ,</p><p>Ծաղկունքն աղոթք են շշնջում,</p><p>Լոկ դու մնացիր անաղոթք,</p><p>Ո՜հ, եղբա՛յր իմ, ընկե՛ր իմ, ո՞ւր ես դու։</p><br><p>4. Ողբում է երկինքը համակ,</p><p>Սուրբերն՝ աղոթում քեզ համար,</p><p>Արցունք կա աչքին Հիսուսի,</p><p>Ո՜հ, եղբա՛յր իմ, ընկե՛ր իմ, ո՞ւր ես դու։</p><br><p>5. Մարել են հույսդ ու սերդ,</p><p>Քնարդ լռել է տխուր,</p><p>Տրտում են հիմա երգերդ,</p><p>Ո՜հ, եղբա՛յր իմ, ընկե՛ր իմ, դարձի՛ր տուն։</p><p>[end:song]</p><p>[start:song]</p><p></div><div id="song-2">217</p><p>1. Եթե դժվարության հանդիպես</p><p>Կամ թե մարդկանցից արհամարհվես,</p><p>Ինչքան էլ ծանր վիճակ լինի,</p><p>Երբեք ոչ ոքի մի՛ մեղադրիր։</p><p>Եթե ծաղիկները թառամեն,</p><p>Եվ տերևները ծառից թափվեն,</p><p>Իսկ սրտումդ կրակը հանգչի,</p><p>Երբեք ոչ ոքի մի՛ մեղադրիր։</p><br><p>2. Թե էլ արևը քեզ չփայլի,</p><p>Եվ կյանքիդ օրերը խավարեն,</p><p>Եվ զգաս սառնություն սրտիդ մեջ,</p><p>Մի՛ մեղադրիր ոչ ոքի երբեք։</p><p>Թե ճամփիդ ծաղիկներ չլինեն,</p><p>Այլ միայն սուր քարեր հանդիպեն,</p><p>Իմ եղբա՛յր, այս խոսքը դու հիշիր.</p><p>Երբեք ոչ ոքի մի՛ մեղադրիր։</p><br><p>3. Եթե դու մենակ ես ու լքված,</p><p>Ինչպես ծովում նավը ջախջախված,</p><p>Էլ պիտանի չես ոչ մի բանի,</p><p>Դարձյալ ոչ ոքի մի՛ մեղադրիր։</p><p>Թե աչքերիցդ հորդ արցունք թափվի,</p><p>Ուրախության հույսը կտրվի,</p><p>Այս խոսքերը դու սրտիդ մեջ դի՛ր,</p><p>Երբեք ոչ ոքի մի մեղադրիր։</p><br><p>4. Թե նույնիսկ հարազատ ընկերդ</p><p>Եվ հանկարծ դրժի իր երդումը,</p><p>Քեզ մոռանա և սերը փոխի,</p><p>Նրան էլ դարձյալ մի՛ մեղադրիր։</p><p>Որովհետև Հիսուս Քրիստոսը</p><p>Ներում է բոլորիս մեղքերը,</p><p>Հայացքդ միայն Նրան ուղղի՛ր</p><p>Եվ Նրա նման դու էլ ների՛ր։</p><br><p>5. Թե ուզում ես երջանիկ լինել</p><p>Եվ մարդկանց օրինակ ծառայել,</p><p>Այդ դեպքում պետք է այսպես անել՝</p><p>Ամենից առաջ քեզ մեղադրել։</p><p>Քանզի Հիսուսը, մեզ սիրելով,</p><p>Մեր մեղքը Իր վրա վերցնելով,</p><p>Խաչի վրա մեզ համար զոհվեց,</p><p>Ինձ և քեզ թողություն պարգևեց։</p><p>[end:song]</p><p>[start:song]</p><p></div><div id="song-3">309</p><p>1. Ելնեմ ճամփա՝ ցուպը ձեռքիս,</p><p>Ուրանամ իմ փափուկ անձս:</p><p>Ավետարանն առնեմ, գնամ,</p><p>Տիրոջ գործում չծուլանամ:</p><br><p>Պատերազմս պատերազմեմ ու հաղթեմ,</p><p>Տեր Հիսուսից կենաց պսակս առնեմ:</p><br><p>2. Թող հեշտ թվա դժվար ճամփաս,</p><p>Տե՜ր, ուզում եմ նմանվել Քեզ:</p><p>Օտարական թեկուզ լինեմ,</p><p>Միայն, ի՛մ Տեր, Քեզ ճանաչեմ:</p><br><p>Պատերազմս պատերազմեմ ու հաղթեմ,</p><p>Տեր Հիսուսից կենաց պսակս առնեմ:</p><br><p>3. Վրանի տակ նույնիսկ ապրեմ՝</p><p>Հյուրընկալող զավակ լինեմ,</p><p>Վիրավորի վերքը կապեմ</p><p>Ու Քեզ սիրով փառաբանեմ:</p><br><p>Պատերազմս պատերազմեմ ու հաղթեմ,</p><p>Տեր Հիսուսից կենաց պսակս առնեմ:</p><br><p>4. Ծարավ մարդուն ջրիցդ տամ</p><p>Ու հոգնաբեկ Քո գիրկը գամ,</p><p>Հանգչեմ ոտքիդ շուքի ներքո,</p><p>Երջանիկ եմ, զավակն եմ Քո:</p><br><p>Պատերազմս պատերազմեմ ու հաղթեմ,</p><p>Տեր Հիսուսից կենաց պսակս առնեմ:</p><br><p>[end:song]</p><p>[start:song]</p><p></div><div id="song-4">247</p><p>1. Մեկն ընթրիք սարքեց, կանչեց բոլորին.</p><p>- Պատրաստ է, կանչե՛ք հրավիրյալներին,</p><p>Կանչե՛ք խնջույքին, Իմ մեծ ընթրիքին,</p><p>Կանչեք բոլորին մեծ հարսանիքին:</p><br><p>2. - Ահա հրավերը, արի՛ խնջույքին,</p><p>Պատրաստ է, արի՛ մեծ հարսանիքին:</p><p>- Եզներ եմ առել, ուզում եմ փորձել,</p><p>Ես չեմ կարող գալ, շտապում եմ գնալ:</p><br><p>3. - Ահա հրավերը, արի՛ խնջույքին,</p><p>Պատրաստ է, արի՛ մեծ հարսանիքին:</p><p>- Ես կին եմ առել, դրա համար էլ</p><p>Ես չեմ կարող գալ, շտապում եմ գնալ:</p><br><p>4. - Ահա հրավերը, արի՛ խնջույքին,</p><p>Պատրաստ է, արի՛ մեծ հարսանիքին:</p><p>- Ես արտ եմ առել, բայց դեռ չեմ տեսել,</p><p>Շտապում եմ գնալ, ես չեմ կարող գալ:</p><br><p>5. Հիմա դո՛ւրս եկեք փողոցներն իսկույն,</p><p>Եվ տեսեք՝ ո՞վ կա թշվառ ու անտուն,</p><p>Կանչե՛ք բոլորին, խեղանդամներին,</p><p>Կույր ու կաղերին և աղքատներին:</p><br><p>6. Այսօր է ժամը, ժամը փրկության,</p><p>Կանչում է այսօր Քո Փրկիչ Արքան,</p><p>Շուտ թող ամեն բան՝ թե՛ արտ և թե՛ կին,</p><p>Թե՛ եզ, թե՛ աշխարհ. ուղղիր քո ճամփան:</p><p>[end:song]</p><p>[start:song]</p><p></div><div id="song-5">305</p><p>1. Թե մեղավոր կզգաս քեզի,</p><p>Հիսուս կներե,</p><p>Թե վերք ունիս սրտիդ վրա,</p><p>Հիսուս կամոքե։</p><br><p>Հիսուս ըսավ. «Ինծի եկե՛ք,</p><p>Ես ձեր Փրկիչն եմ»։</p><p>Ըսե. «Հիսո՛ւս, Քեզի կուգամ,</p><p>Օրհնե, կաղաչեմ»։</p><br><p>2. Հիսուս կցրե խավարդ,</p><p>Եվ դուն կտեսնիս,</p><p>Հիսուս կուտա քեզ Սուրբ Հոգին,</p><p>Երբ դուն փափագիս։</p><br><p>Հիսուս ըսավ. «Ինծի եկե՛ք,</p><p>Ես ձեր Փրկիչն եմ»։</p><p>Ըսե. «Հիսո՛ւս, Քեզի կուգամ,</p><p>Օրհնե, կաղաչեմ»։</p><br><p></p><p>[end:song]</p><p>[start:song]</p><p></div><div id="song-6">508</p><p>Եկե՛ք միանանք, մեկ ձայնով, մեկ հոգով</p><p>Փառաբանենք Տիրոջ անունը,</p><p>Նա մեզ կսիրե, բարիքներ կշնորհե,</p><p>Առանց Իրեն կյանքը ոչինչ է։</p><p>Ինքն է աղբյուր կյանքի,</p><p>Ուրախություն սրտի,</p><p>Հիսուս Քրիստոս է Իր անունը:</p><p>Եկե՛ք միանանք, մեկ ձայնով, մեկ հոգով</p><p>Փառաբանենք Տիրոջ անունը։</p><br><p>Եկե՛ք երգենք, մեկ ձայնով, մեկ հոգով</p><p>Փառաբանենք Տիրոջ անունը,</p><p>Նա արժանի է մեծ փառքի ու պատվի,</p><p>Ալելուիա՜, փա՜ռք Տիրոջ։</p><br><p>[end:song]</p><p></p>