<p></p><p>224</p><p>1. Աչքերս եմ բացել Քրիստոսի խաչի տակ</p><p>Ու թափել արցունքներ մեղքերի թողության:</p><p>Նայվածքդ լռին աչքերիս մեջ սուզվում,</p><p>Ասում է՝ սիրելիս, զղջումդ եմ ուզում։</p><br><p>Ի՞նչ իմանայի, որ փնտրում ես ինձ</p><p>Ու միացնում ես բաժան սրտերին,</p><p>Հիմա փակ սրտիս փեղկերն եմ բացում</p><p>Ու խաչիդ առջև սիրտս դատարկում։</p><br><p>2. Աշխարհում այս մեծ չգտա մի դուռ,</p><p>Բարիք չհասավ այս կյանքում մի բուռ,</p><p>Մարդիկ չեն կարող վշտերս ամոքել,</p><p>Նրանցից հաճախ զրկանք եմ կրել։</p><br><p>Ի՞նչ իմանայի, որ փնտրում ես ինձ</p><p>Ու միացնում ես բաժան սրտերին,</p><p>Հիմա փակ սրտիս փեղկերն եմ բացում</p><p>Ու խաչիդ առջև սիրտս դատարկում։</p><br><p>3. Քո կյանքն ես կապել փշրված սրտիս հետ,</p><p>Անպտուղ անցած օրերին իմ խենթ,</p><p>Ահա մարում ես պարտքերն իմ բոլոր</p><p>Քո սուրբ արյունով, անմեղ արյունով:</p><br><p>Ի՞նչ իմանայի, որ փնտրում ես ինձ</p><p>Ու միացնում ես բաժան սրտերին,</p><p>Հիմա փակ սրտիս փեղկերն եմ բացում</p><p>Ու խաչիդ առջև սիրտս դատարկում։</p><br><p>4. Հիմա չեմ կարող առանց Քեզ ապրել</p><p>Ու Քեզնից հեռու ուրիշ սեր փնտրել,</p><p>Դու ես սկիզբը և վերջը իմ կյանքի,</p><p>Այս է լուծումը գալիք օրերի:</p><br><p>Ի՞նչ իմանայի, որ փնտրում ես ինձ</p><p>Ու միացնում ես բաժան սրտերին,</p><p>Հիմա փակ սրտիս փեղկերն եմ բացում</p><p>Ու խաչիդ առջև սիրտս դատարկում։</p><br><p></p><br><p>770</p><p>1. Ո՜վ փառավոր, բարձրյալ Աստված,</p><p>Ահա Քո առջև եմ կանգնած.</p><p>Աղաչում եմ, որ ինձ ներես,</p><p>Մեղքերիս թողություն շնորհես:</p><br><p>Այն արյունը, որ թափել ես</p><p>Գողգոթայում Դու ինձ համար,</p><p>Կարող է ջնջել մեղքերս,</p><p>Կարող է բուժել վերքերս:</p><br><p>2. Այս կյանքում ուզում եմ մեկ բան,</p><p>Որ լինես ինձնից անբաժան,</p><p>Որ էլ չմոտենա չարը,</p><p>Ու չաղտոտի հոգուս տունը:</p><br><p>Այն արյունը, որ թափել ես</p><p>Գողգոթայում Դու ինձ համար,</p><p>Կարող է ջնջել մեղքերս,</p><p>Կարող է բուժել վերքերս:</p><br><p>3. Ես միայն Քեզ եմ հրավիրում,</p><p>Իմ սրտում Քեզ եմ սպասում,</p><p>Արի և մեծ ընթրիք արա,</p><p>Իմ սրտում հավիտյան մնա:</p><br><p>Այն արյունը, որ թափել ես</p><p>Գողգոթայում Դու ինձ համար,</p><p>Կարող է ջնջել մեղքերս,</p><p>Կարող է բուժել վերքերս:</p><br><p></p><br><p>426</p><p>1. Այդ ի՜նչ խաղաղ աչքեր ունես,</p><p>Իմ ճերմակ աղավնի,</p><p>Դու օրհնություն բերիր տունս,</p><p>Իմ սպիտակ աղավնի։</p><br><p>Սեր բերեցիր երկնքից՝</p><p>Տեղ գտնելով սրտիս մեջ,</p><p>Օրհնություն տվիր հոգուս,</p><p>Ինձ առար սիրուդ մեջ։</p><br><p>2. Փոխեցիր իմ բնությունը՝</p><p>Տալով ինձ նոր ծնունդ,</p><p>Մտար հոգուս խարխուլ տունը՝</p><p>Տալով ինձ նոր սնունդ։</p><br><p>Սեր բերեցիր երկնքից՝</p><p>Տեղ գտնելով սրտիս մեջ,</p><p>Օրհնություն տվիր հոգուս,</p><p>Ինձ առար սիրուդ մեջ։</p><br><p></p><p>67</p><p>1. Ո՜վ Հիսուս, ինձ մոտ արի,</p><p>Միշտ իմ առջևից քայլիր,</p><p>Ա՛ռ թևիդ տակ ամեն ժամ,</p><p>Իմ լավագույն Բարեկամ:</p><br><p>Որքա՜ն ծարավ եմ ես Քեզ,</p><p>Ի՜նչ անուշ է դեմքդ հեզ,</p><p>Աղաչում եմ Քեզ, Փրկիչ,</p><p>Առաջնորդիր ինձ ընդմիշտ։</p><br><p>2. Սրտիս դուռը չեմ բանա,</p><p>Ոչ ոքի էլ տեղ չկա,</p><p>Միայն Քո ներկայություն,</p><p>Ահա՝ իմ վառ ցանկություն։</p><br><p>Որքա՜ն ծարավ եմ ես Քեզ,</p><p>Ի՜նչ անուշ է դեմքդ հեզ,</p><p>Աղաչում եմ Քեզ, Փրկիչ,</p><p>Առաջնորդիր ինձ ընդմիշտ։</p><br><p>3. Միայն Քեզ եմ անվանում</p><p>Առաջնորդ ամեն բանում,</p><p>Տիրի՛ր սրտիս լիովին,</p><p>Խաչյալ Քրիստոս, Տեր անգին։</p><br><p>Որքա՜ն ծարավ եմ ես Քեզ,</p><p>Ի՜նչ անուշ է դեմքդ հեզ,</p><p>Աղաչում եմ Քեզ, Փրկիչ,</p><p>Առաջնորդիր ինձ ընդմիշտ։</p><br><p></p><br><p></p><p>314</p><p>1. Երբ ճանապարհ եմ դուրս գալիս,</p><p>Իմ առջևից ես Դու գնում</p><p>Եվ ճամփան ես ինձ ցույց տալիս</p><p>Ու չարիքից հեռու պահում։</p><br><p>Ինձ՝ օտարիս, եղբայր դարձար,</p><p>Միայնակիս՝ անկեղծ ընկեր,</p><p>Ոչ մի վայրկյան չհեռացար,</p><p>Հիսուս օրհնյալ, քաղցր իմ Տեր։</p><br><p>2. Երբ տխուր եմ, հույս ես տալիս,</p><p>Երբ հոգնած եմ՝ ինձ զորացնում,</p><p>Ծնողիցս շուտ ես գալիս</p><p>Ու ինձ օգնում ամեն հարցում։</p><br><p>Ինձ՝ օտարիս, եղբայր դարձար,</p><p>Միայնակիս՝ անկեղծ ընկեր,</p><p>Ոչ մի վայրկյան չհեռացար,</p><p>Հիսուս օրհնյալ, քաղցր իմ Տեր։</p><br><p>3. Դու իմ ճամփան ես միշտ հարթում,</p><p>Որ ոտքերս չառնեն քարին,</p><p>Եվ կյանքս ես ապահովում</p><p>Ու սիրալիր ժպտում բարի։</p><br><p>Ինձ՝ օտարիս, եղբայր դարձար,</p><p>Միայնակիս՝ անկեղծ ընկեր,</p><p>Ոչ մի վայրկյան չհեռացար,</p><p>Հիսուս օրհնյալ, քաղցր իմ Տեր։</p><br><p>4. Երբ հուսահատ արտասվում եմ,</p><p>Հույս ես տալիս, գոտեպնդում,</p><p>Երբ ծնկում եմ, փառաբանում,</p><p>Խոնարհվում ես, ինձ գուրգուրում:</p><br><p>Ինձ՝ օտարիս, եղբայր դարձար,</p><p>Միայնակիս՝ անկեղծ ընկեր,</p><p>Ոչ մի վայրկյան չհեռացար,</p><p>Հիսուս օրհնյալ, քաղցր իմ Տեր։</p><br><p>5. Այնքա՜ն մեծ սեր ունես, Հիսո՛ւս,</p><p>Որ չեմ կարող խոսքով ասել,</p><p>Դու կորսված, օտար մեկիս</p><p>Քո սուրբերի հետ ես դասել։</p><br><p>Ինձ՝ օտարիս, եղբայր դարձար,</p><p>Միայնակիս՝ անկեղծ ընկեր,</p><p>Ոչ մի վայրկյան չհեռացար,</p><p>Հիսուս օրհնյալ, քաղցր իմ Տեր։</p><br><p></p><br><p>179</p><p>1. Երբ Տիրոջը մոտ ենք մենք,</p><p>Իր Հոգին է մեր մեջ,</p><p>Ուրախությամբ ցնծում ենք,</p><p>Իր Հոգին է մեր մեջ,</p><p>Մեզ Իր Հոգով լցնում է,</p><p>Իր Հոգին է մեր մեջ,</p><p>Սրտանց Իրեն պաշտում ենք,</p><p>Իր Հոգին է մեր մեջ։</p><br><p>Ալելուիա՜, Իր Հոգին է մեր մեջ։</p><p>Ալելուիա՜, Սուրբ հոգին է մեր մեջ։ (2)</p><br><p>2. Տերն է մեր Հովիվը,</p><p>Իր Հոգին է մեր մեջ,</p><p>Նա մեզ միշտ պահպանում է,</p><p>Իր Հոգին է մեր մեջ,</p><p>Արժանի է Նա փառքի,</p><p>Իր Հոգին է մեր մեջ,</p><p>Իր Սուրբ Հոգու զորությամբ</p><p>Իր Հոգին է մեր մեջ։</p><br><p>Ալելուիա՜, Իր Հոգին է մեր մեջ։</p><p>Ալելուիա՜, Սուրբ հոգին է մեր մեջ։ (2)</p><br><p>3. Նա է ճշմարիտ ճամփան,</p><p>Իր Հոգին է մեր մեջ,</p><p>Ուր որ առաջնորդում է,</p><p>Իր Հոգին է մեր մեջ,</p><p>Արժանի է գոհության,</p><p>Իր Հոգին է մեր մեջ,</p><p>Իր անունը մեծարենք,</p><p>Իր Հոգին է մեր մեջ</p><br><p>Ալելուիա՜, Իր Հոգին է մեր մեջ։</p><p>Ալելուիա՜, Սուրբ հոգին է մեր մեջ։ (2)</p><br><p></p><br><p></p>