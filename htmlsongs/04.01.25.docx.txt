<p></p><p>668</p><p>1. Օրհնված ջուրն է իջնում երկնքից</p><p>Անապատ ու չոր դաշտերի վրա, դաշտերի վրա:</p><p>Տիրոջ արյունն է սուրբ երակներից</p><p>Հոսում մեր բազում մեղքերի վրա, մեղքերի վրա:</p><br><p>    Չոր անապատը պարտեզ է դառնում</p><p>    Ու լցվում ծաղկանց անուշիկ բույրով,</p><p>    Իսկ մենք, սրբված մեղքերից բազում,</p><p>    Տիրոջ ոտքերն ենք թրջում արցունքով:</p><br><p>2. Երկնքից իջած Ջուրը Խոսքն է՝</p><p>Ուղարկված կյանքի և հոգու համար, և հոգու համար,</p><p>Իսկ Տիրոջ բացված խորը վերքերը</p><p>Բալասան են մեր վերքերին բացված:</p><br><p></p><br><p>295</p><p>1. Կհարցնեն մարդիկ հաճախ՝</p><p>Ո՞ւր է Անոր գալուստը,</p><p>Եվ անօրեն մարդկանց պատիժ՝</p><p>Արագահաս կորուստը։</p><p>     «Ահա կուգամ,- կըսե Տերը,-</p><p>     Պիտի նայեմ քու գործերդ,</p><p>     Պիտի քննեմ սրտիդ սերը,</p><p>     Աջ պիտ կանգնին Իմ գառները»։</p><br><p>2. Ինչպես օրերում սուրբ Նոյի,</p><p>Որ կաղաչեր մտնել տապան,</p><p>Նույնպես այսօր մեր օրերում,</p><p>Կկանչե մեզ Հիսուս Արքան։</p><p>     Արդ կթակե սրտիդ դուռը,</p><p>     Բա՛ց, որ մտնե Հիսուս Տերը,</p><p>     Կմոռանաս Քու ցավերդ,</p><p>     Կմոռանաս Քու վշտերդ։</p><br><p>3. Երբ որ հնչե փողը վերջին,</p><p>Պիտի իջնե Աստծո Որդին,</p><p>Իր մոտ տանե Իր սուրբերին,</p><p>Պիտի դատե ողջ աշխարհին։</p><p>     Հիմա դատե՛ ինքզինքդ, տե՛ս,</p><p>     Ապաշխարե՛, որ փրկվիս,</p><p>     Դատաստանեն ազատ ըլլաս,</p><p>     Հիսուսի հետ հավերժ ապրիս։</p><br><p></p><p>247</p><p>1. Մեկն ընթրիք սարքեց, կանչեց բոլորին.</p><p>- Պատրաստ է, կանչե՛ք հրավիրյալներին,</p><p>Կանչե՛ք խնջույքին, Իմ մեծ ընթրիքին,</p><p>Կանչեք բոլորին մեծ հարսանիքին:</p><br><p>2. - Ահա հրավերը, արի՛ խնջույքին,</p><p>Պատրաստ է, արի՛ մեծ հարսանիքին:</p><p>- Եզներ եմ առել, ուզում եմ փորձել,</p><p>Ես չեմ կարող գալ, շտապում եմ գնալ:</p><br><p>3. - Ահա հրավերը, արի՛ խնջույքին,</p><p>Պատրաստ է, արի՛ մեծ հարսանիքին:</p><p>- Ես կին եմ առել, դրա համար էլ</p><p>Ես չեմ կարող գալ, շտապում եմ գնալ:</p><br><p>4. - Ահա հրավերը, արի՛ խնջույքին,</p><p>Պատրաստ է, արի՛ մեծ հարսանիքին:</p><p>- Ես արտ եմ առել, բայց դեռ չեմ տեսել,</p><p>Շտապում եմ գնալ, ես չեմ կարող գալ:</p><br><p>5. Հիմա դո՛ւրս եկեք փողոցներն իսկույն,</p><p>Եվ տեսեք՝ ո՞վ կա թշվառ ու անտուն,</p><p>Կանչե՛ք բոլորին, խեղանդամներին,</p><p>Կույր ու կաղերին և աղքատներին:</p><br><p>6. Այսօր է ժամը, ժամը փրկության,</p><p>Կանչում է այսօր Քո Փրկիչ Արքան,</p><p>Շուտ թող ամեն բան՝ թե՛ արտ և թե՛ կին,</p><p>Թե՛ եզ, թե՛ աշխարհ. ուղղիր քո ճամփան:</p><br><p></p><p>139</p><p>1. Քրիստոս թագավոր է սիրո, զորության,</p><p>Ճշմարտության շնորհքով օժտված հավիտյան,</p><p>Լի գութով պատրաստ է օգնելու հոժար,</p><p>Ուխտել էր Իր Հորը՝ փրկել մարդկության։</p><p>     Մորթված Գառնուկը հաղթեց աշխարհին (3),</p><p>     Աստծո Քրիստոսը՝ մեղքին ու մահին։</p><br><p>2. Սատանան սոսկում է, սարսափած փախչում,</p><p>Դևերը շփոթված՝ ահից զարհուրում,</p><p>Անհավատությունից դժոխքն է լցված,</p><p>Դատաստանի ահից տագնապի մատնված:</p><p>      Ալելուիա՜, հաղթե՛ց Քրիստոսը մահին (3),</p><p>      Ալելուիա՜, հաղթեց ցուրտ գերեզմանին:</p><br><p>3. Քնած մեղավորներ, ի՞նչ եք մտածում,</p><p>Տեսեք, թե աշխարհը ո՞ւր է ձեզ տանում,</p><p>Անհոգությունից էլ շատերը կորան</p><p>Եվ ունայն աշխարհից ոչինչ չտարան։</p><p>      Ապաշխարե՛ք շուտով, շնորհք ստացեք, (3)</p><p>      Ապաշխարե՛ք իսկույն, Տիրոջ մոտեցեք:</p><br><p>3. Մեր Տերը գալու է շուտով ամպերով,</p><p>Լուսո հրեշտակներով, սրբոց բանակով,</p><p>Աշխարհը կլցնի արդարությունով,</p><p>Կդատի ազգերը՝ ճշմարտությունով։</p><p>      Ալելուիա՜, հաղթե՛ց Քրիստոսը մահին, (3)</p><p>      Ալելուիա՜, հաղթեց ցուրտ գերեզմանին։</p><br><p></p><p>415</p><p>1. Ո՜վ Տեր Աստված, միշտ եղիր մեզ օգնական,</p><p>Լվա՛ մեզ միշտ լիովին Քո սուրբ արյամբ,</p><p>Լուսավորիր Քո սիրով մեր հոգին,</p><p>Որ դառնանք Քեզ, որ դառնանք Քեզ, միշտ սուրբ լինենք։</p><br><p>Ալելուիա՜, Հզոր Աստված,</p><p>Ալելուիա՜, օրհնյալ Աստված,</p><p>Ալելուիա՜, ալելուիա՜, Տեր Աստված,</p><p>Ալելուիա՜, ալելուիա՜, սուրբ Աստված։</p><br><p>2. Ուղարկեցիր սիրելի, միակ Որդուդ,</p><p>Սուրբ կյանք ապրեց երկրի վրա Քո կամքով,</p><p>Գողգոթայի խաչը ելավ, չարչարվեց Նա</p><p>Եվ սրբեց մեզ, և սրբեց մեզ Իր սուրբ արյամբ:</p><br><p>Ալելուիա՜, Հզոր Աստված,</p><p>Ալելուիա՜, օրհնյալ Աստված,</p><p>Ալելուիա՜, ալելուիա՜, Տեր Աստված,</p><p>Ալելուիա՜, ալելուիա՜, սուրբ Աստված։</p><br><p>3. Իմ եղբայրնե՛ր և իմ քույրե՛ր, Իրեն նայենք,</p><p>Մեր մեղքերով Տեր Հիսուսին չվշտացնենք,</p><p>Ապրենք, քայլենք, գործենք, խոսենք միայն սիրով,</p><p>Հաղթենք չարին, հաղթենք չարին Տեր Հիսուսով։</p><br><p>Ալելուիա՜, Հզոր Աստված,</p><p>Ալելուիա՜, օրհնյալ Աստված,</p><p>Ալելուիա՜, ալելուիա՜, Տեր Աստված,</p><p>Ալելուիա՜, ալելուիա՜, սուրբ Աստված։</p><br><p></p><br><p>512</p><p>«Ո՜վ դուք ծարավներ, եկե՛ք ջրի մոտ,</p><p>Դուք, որ փող չունեք, եկեք ու առեք</p><p>Առանց վճարի, հանց գինի ու կաթ,</p><p>Ինձանից խնդրեք, բարիք ստացեք։</p><p>Ջուր պիտի թափեմ ծարավի վրա,</p><p>Ինչպես անձրևը՝ չորության վրա,</p><p>Հոգիս պիտ թափեմ ամենքի վրա,</p><p>Իմ օրհնությունները՝ սերունդիդ վրա:</p><br><p>Օ՜, ալելուիա՜, (4)</p><p>Հոգիս պիտ թափեմ ամենքի վրա,</p><p>Իմ օրհնությունները՝ սերունդիդ վրա»։ (2)</p><br><p>Սա Հովելի մարգարեությունն է,</p><p>Որ այս օրերում այն կատարվում է,</p><p>Եվ Երեմիային տված խոստումն է՝</p><p>Նոր ուխտի խոսքը, որ հաստատվում է։</p><p>Տաճարում կանգնած` Տերն աղաղակեց.</p><p>«Նա, ով ծարավ է, թող որ Ինձ մոտ գա,</p><p>Ինձ հավատացողից, ինչպես որ գրվեց,</p><p>Կենդանի ջրի աղբյուր կբխի»։</p><br><p>Օ՜, ալելուիա՜, (4)</p><p>Հոգիս պիտ թափեմ ամենքի վրա,</p><p>Իմ օրհնությունները՝ սերունդիդ վրա»։ (2)</p><br><p></p><p></p>