<p></p><p>178</p><p>1. Հուսա՛, կգան ուրախ օրեր,</p><p>Կգան զվարթ օրեր՝</p><p>Մեր սպասած, երազած։</p><p>Ու կանցնեն արդեն ընդմիշտ</p><p>Ամեն տառապանք, թախիծ ու վիշտ</p><p>Կկորչեն մեկընդմիշտ։ (2)</p><br><p>Ու կգա օրհնյալ այն ժամն Սուրբ Միածնի,</p><p>Կհնչեն փողի ձայներն ավետիսի,</p><p>(Ցնծության արտասուքով,</p><p>Հրճվանքով ու մեծ փառքով</p><p>Կմիանանք Նրան, որ Տերն է փառավոր։ 2)</p><br><p>2. Հուսա՛, կգտնի հոգիդ նորից</p><p>Փափագած դեռ դարերից</p><p>Իր Փրկչին, Արարչին։</p><p>Ու մոռացած արդեն ընդմիշտ</p><p>Ամեն տառապանք, թախիծ ու վիշտ՝</p><p>Կփարվի իր Փրկչին։ (2)</p><br><p>Ու կգա օրհնյալ այն ժամն Սուրբ Միածնի,</p><p>Կհնչեն փողի ձայներն ավետիսի,</p><p>(Ցնծության արտասուքով,</p><p>Հրճվանքով ու մեծ փառքով</p><p>Կմիանանք Նրան, որ Տերն է փառավոր։ 2)</p><br><p></p><br><p>310</p><p>1. Հիսուսը, սրտիդ դռան</p><p>Կանգնած՝ կթակե ան,</p><p>Կթակե, որ դուն բանաս,</p><p>Սրտումդ Իրեն տեղ տաս։</p><br><p>Սրտիդ դռան բանալին</p><p>Հանձնե՛ Տեր Հիսուս Փրկչին,</p><p>Բա՛ց, որ սիրտդ գրավե ու սրբե</p><p>Եվ խավարդ լույս դարձնե,</p><p>Բա՜ց, բա՜ց, բա՜ց։</p><br><p>2. Որչա՞փ կանգնե ու թակե,</p><p>Որչա՞փ սրտիդ դուռն զարկե,</p><p>Դե ե՛կ, բա՛ց Անոր համար,</p><p>Թող դառնա լույս քո խավարն։</p><br><p>Սրտիդ դռան բանալին</p><p>Հանձնե՛ Տեր Հիսուս Փրկչին,</p><p>Բա՛ց, որ սիրտդ գրավե ու սրբե</p><p>Եվ խավարդ լույս դարձնե,</p><p>Բա՜ց, բա՜ց, բա՜ց։</p><br><p>3. Ո՜հ, քարասի՛րտ մեղավոր,</p><p>Սրտիդ դուռը բա՛ց այսօր,</p><p>Բա՛ց, որ Տերը ներս մտնե,</p><p>Քու սրտումդ բնակվե։</p><br><p>Սրտիդ դռան բանալին</p><p>Հանձնե՛ Տեր Հիսուս Փրկչին,</p><p>Բա՛ց, որ սիրտդ գրավե ու սրբե</p><p>Եվ խավարդ լույս դարձնե,</p><p>Բա՜ց, բա՜ց, բա՜ց։</p><br><p></p><br><p>186</p><p>1. Քրիստոսը մեզ կանչում է փրկության</p><p>Եվ հավիտենական խաղաղության,</p><p>Ի՞նչ ես դանդաղում վերջին օրերում,</p><p>Դու՝ խեղճ պանդուխտ այս մեղքի աշխարհում։</p><br><p>2. Նա քեզանից ոչինչ չի պահանջում,</p><p>Այլ կորստից քեզ փրկել է ուզում,</p><p>Մի՛ մերժիր այդ սիրո հրավերը,</p><p>Հիսուսի առջև բացի՛ր քո սիրտը։</p><br><p>3. Այստեղ թշնամին մարդկային հոգու</p><p>Ուզում է, որ դու ապրես խավարում,</p><p>Բայց դեռ վառվում է փրկության լույսը,</p><p>Քեզ է կանչում հավիտենությունը։</p><br><p>4. Գուցե հաճախ ինքդ էլ ես հասկանում,</p><p>Որ մեղքի կյանքն է քեզ ապականում,</p><p>Բայց դեռ անհոգության մեջ քնած ես</p><p>Եվ կործանման մասին մոռացել ես։</p><br><p>5. Ժամանակը դեռ քեզ է սպասում,</p><p>Եվ Աստված քեզ փրկության է կանչում,</p><p>Ի՞նչ ես մտածում այս սուղ օրերում</p><p>Դո՛ւ, խեղճ պանդուխտ այս մեղքի աշխարհում։</p><br><p></p><p>446</p><p>Ի՜նչ մեծ ու հրաշալի են Քո գործերը, Տե՛ր,</p><p>Փառքովդ է լցված երկիրը։</p><p>Արդար ու ճշմարիտ են ուղիները Քո,</p><p>Սուրբ Թագավոր։</p><br><p>Ո՞վ չի վախենա ու չի փառաբանի Քեզ,</p><p>Միայն Դու ես սուրբ,</p><p>Ողջ ազգերը կխոնարհվեն Քո առջև,</p><p>Տե՜ր Հիսուս, միայն Դու ես սուրբ։</p><br><p>	Սուրբ ես, սուրբ ես, միայն Դու ես սուրբ,</p><p>	Սուրբ ես, սուրբ ես, </p><p>	Տեր Հիսո՛ւս, միայն Դու ես սուրբ։ 2</p><br><p>Սեր ես, սեր ես, միայն Դու ես սեր:</p><p>Սեր ես, սեր ես, </p><p>Տեր Հիսո՛ւս, միայն Դու ես սեր:</p><br><p></p><p>199</p><p>Քո տանդ մեջ (3)</p><p>Պետք ունիս դուն Հիսուսի: (4)</p><br><p>Ի՜նչ օրհնյալ է տան մեջ կյանքը, (2)</p><p>Հիսուսով` քու տանդ մեջ,</p><p>Ի՜նչ օրհնյալ է տան մեջ կյանքը, (2)</p><p>Հիսուսով քու տանդ մեջ:</p><br><p>Քու կյանքիդ մեջ, </p><p>Քու սրտիդ մեջ,</p><p>Քու մտքիդ մեջ</p><p>Պետք ունիս դուն Հիսուսի։ (4)</p><br><p>Ի՜նչ օրհնյալ է տան մեջ կյանքը, (2)</p><p>Հիսուսով` քու տանդ մեջ,</p><p>Ի՜նչ օրհնյալ է տան մեջ կյանքը, (2)</p><p>Հիսուսով քու տանդ մեջ:</p><br><p></p><p>508</p><p>Եկե՛ք միանանք, մեկ ձայնով, մեկ հոգով</p><p>Փառաբանենք Տիրոջ անունը,</p><p>Նա մեզ կսիրե, բարիքներ կշնորհե,</p><p>Առանց Իրեն կյանքը ոչինչ է։</p><p>Ինքն է աղբյուր կյանքի,</p><p>Ուրախություն սրտի,</p><p>Հիսուս Քրիստոս է Իր անունը:</p><p>Եկե՛ք միանանք, մեկ ձայնով, մեկ հոգով</p><p>Փառաբանենք Տիրոջ անունը։</p><br><p>Եկե՛ք երգենք, մեկ ձայնով, մեկ հոգով</p><p>Փառաբանենք Տիրոջ անունը,</p><p>Նա արժանի է մեծ փառքի ու պատվի,</p><p>Ալելուիա՜, փա՜ռք Տիրոջ։</p><br><p></p><p></p>