<p><span style="color: #7FA5F9;">[</span><span style="color: #7FA5F9;">start:song</span><div id="song-1"><span style="color: #7FA5F9;">]</span></p><p>229</p><p>1. Կյանքս ըլլա, Տե՜ր, սաղմոս ու երգ,</p><p>Առողջություն տաս, կամ խոր վերք,</p><p>Բաժինս ըլլա սուգ ու թախիծ,</p><p>Ձախորդություն կամ սուր կսկիծ,</p><p>Նույնիսկ ոսկիս դարձնես պղինձ,</p><p>Կամ ցնցոտի հագցնես ինձ,</p><p>Պիտի երգեմ ու գովեմ Քեզ</p><p>Դառն վշտերուս մեջ հրակեզ:</p><br><p>2. Դուն երկնքեն կուտաս արև,</p><p>Կուտաս նաև ամպեր սև-սև,</p><p>Շուքեր ունի օրս խաղաղ,</p><p>Ինչպես փուշեր՝ վարդը չքնաղ:</p><p>Բայց ինձ հասնող ամեն չարիք</p><p>Իր մեջ ունի հազար բարիք,</p><p>Եվ արցունքի բաժակս դառն</p><p>Կքաղցրանա սիրովդ վառ:</p><br><p>3. Տե՜ր, զիս օրհնես կամ զիս պատժես`</p><p>Պատժող ձեռքդ համբուրեմ ես,</p><p>Զի հայրական մատներդ գթոտ</p><p>Կփաթաթեն վերքն իմ կսկծոտ:</p><p>Գիշերվան մեջ կուտաս ինձ երգ</p><p>Ու կվառես ճրագս հեգ,</p><p>Ես ալ, ո՜վ Տեր, երեսընկած</p><p>Կհամբուրեմ ձեռքդ օրհնյալ:</p><p><span style="color: #7FA5F9;">[</span><span style="color: #7FA5F9;">end:song</span><span style="color: #7FA5F9;">]</span></p><p><span style="color: #7FA5F9;">[</span><span style="color: #7FA5F9;">start:song</span></div><div id="song-2"><span style="color: #7FA5F9;">]</span></p><p>361</p><p>1. Հիսուսի արյունը մաքրել է ինձ,</p><p>Մեղքից ու մահից ինձ ազատել,</p><p>Հիսուսի արյունը մաքրել է ինձ</p><p>Եվ երկինքը բացել է։</p><br><p>Քո արյունը, (3)</p><p>Սուրբ արյունը հոսում է խաչից։</p><br><p>2. Գառան արյունը մաքրել է ինձ,</p><p>Մեղքից ու մահից ինձ ազատել,</p><p>Գառան արյունը մաքրել է ինձ</p><p>Եվ երկինքը բացել է։</p><br><p>Քո արյունը, (3)</p><p>Սուրբ արյունը հոսում է խաչից։</p><br><p>Հիսուսի սուրբ արյունը (3)</p><p>Մաքրում է մեզ ձյան պես սպիտակ։</p><p>Փառք և գոհություն արյանդ համար, (3)</p><p>Ինձ սիրող Հիսուս։</p><br><p>Քո արյունը, (3)</p><p>Սուրբ արյունը հոսում է խաչից։</p><br><p><span style="color: #7FA5F9;">[</span><span style="color: #7FA5F9;">end:song</span><span style="color: #7FA5F9;">]</span></p><p><span style="color: #7FA5F9;">[</span><span style="color: #7FA5F9;">start:song</span></div><div id="song-3"><span style="color: #7FA5F9;">]</span></p><p>123</p><p>1. Ինչո՞ւ ես, ի՛մ ընկեր, տխուր այդպես,</p><p>Քայլում ես գլուխդ խոնարհած,</p><p>Աչքերդ կոպերիդ տակ ծածկում ես,</p><p>Միշտ հայացքդ գետին է հառած:</p><br><p>2. Ամեն երեկո կամ կեսգիշերին</p><p>Հաճախ ես ծնկի վրա դու լինում,</p><p>Միշտ Աստծուն ես կանչում դու սրտագին,</p><p>Դառն արցունք է աչքերիցդ հոսում:</p><br><p>3. Աստված (2), բարեսիրտ Արարիչ,</p><p>Այս ժամին Քո առջև եմ կանգնած,</p><p>Աղերսում եմ ես Քեզ, իմ Տեր Փրկիչ,</p><p>Լսիր աղոթքս լացակումած:</p><br><p>4. Դու տեսնում ես՝ ինչպես եմ ես ապրում</p><p>Հարազատից, ընկերից հեռու,</p><p>Թե մեղանչում եմ որևէ բանում,</p><p>Ինձ ներող, մեղքից մաքրողն ես Դու:</p><p><span style="color: #7FA5F9;">[</span><span style="color: #7FA5F9;">end:song</span><span style="color: #7FA5F9;">]</span></p><p><span style="color: #7FA5F9;">[</span><span style="color: #7FA5F9;">start:song</span></div><div id="song-4"><span style="color: #7FA5F9;">]</span></p><p>534</p><p>1. Այս կարճ կյանքի մեջ ինձ համոզեցիր,</p><p>Որ Սեր ես անհուն, օրհնյալ Քրիստոս,</p><p>Եվ Քո կամքով էր, որ ինձ ընտրեցիր</p><p>Որպես Քեզ եղբայր, լուսե Քրիստոս։</p><p>Բարձրյալի Որդի, ինձ համոզեցիր,</p><p>Որ միայն Դու ես իմ Բարեկամը,</p><p>Առաջին օրից քիմքիս թողեցիր</p><p>Քաղցր խոսքերիդ մեղրաբույր համը։</p><br><p>2. Աստծո Որդի, ինձ համոզեցիր,</p><p>Որ միայն Դու ես տերերի Տերը,</p><p>Խավար սրտիս մեջ լույսդ վառեցիր</p><p>Ու ինձ ասացիր` հենց ես եմ Սերը։</p><p>Իմ խաչյալ Հիսո՛ւս, ինձ համոզեցիր</p><p>Անցնող աշխարհի ունայնությունը,</p><p>Մեղքերս առար, խաչիդ գամեցիր՝</p><p>Քեզ հետ բերելով մեծ հաղթությունը։</p><br><p>3. Հարուցյալ Հիսո՛ւս, ինձ համոզեցիր,</p><p>Որ միայն Դու ես ճամփան ու կյանքը,</p><p>Հոգովդ իմ մեջ նոր սիրտ դրեցիր`</p><p>Դարձնելով ինձ Աստծո ժառանգը։</p><p>Ո՜վ իմ Սուրբ Հիսո՛ւս, ինձ համոզեցիր,</p><p>Որ Դու ես, Դու ես հացը երկնային,</p><p>Հոգովդ հոգուս աչքը բացեցիր,</p><p>Որ տեսնի փառքը Քո աստվածային։</p><br><p>4. Թանկագին իմ Տե՛ր, ինձ համոզեցիր,</p><p>Որ ես առանց Քեզ ապրել չեմ կարող,</p><p>Քեզանով վառվող այսօրվա լույսս</p><p>Առանց Քեզ մի խեղճ ճրագ է մարող։</p><p>Հիմա էլ կրկին ինձ համոզում ես,</p><p>Որ Դու իմ Հայրն ես ու Պահապանս,</p><p>Միշտ համոզում ես ու միշտ ուզում ես,</p><p>Որ մնամ Քո մեջ, իմ սուրբ Տապանս։</p><br><p><span style="color: #7FA5F9;">[</span><span style="color: #7FA5F9;">end:song</span><span style="color: #7FA5F9;">]</span></p><p><span style="color: #7FA5F9;">[</span><span style="color: #7FA5F9;">start:song</span></div><div id="song-5"><span style="color: #7FA5F9;">]</span></p><p>565</p><p>Հրեշտակներն երկնքում</p><p>Տիրոջն են գովերգում,</p><p>Փառաբանում են Նրան՝</p><p>Արարիչ Աստծուն։ (2)</p><br><p>Հավիտյան փառք, (3)</p><p>Փա՜ռք Հիսուսին։ (2)</p><br><p>Հրաշագործ Տեր Արքան՝</p><p>Հզոր Աստծո Որդին,</p><p>Երկնքում փառավոր</p><p>Մեզ է սպասում (2)։</p><br><p>Հավիտյան փառք, (3)</p><p>Փա՜ռք Հիսուսին։ (2)</p><br><p>Եվ այսօր մեր սրտում</p><p>Ցնծում, ուրախանում,</p><p>Հզոր մեր Տեր Աստծո</p><p>Փառքն ենք երգում (2)։</p><br><p>Հավիտյան փառք, (3)</p><p>Փա՜ռք Հիսուսին։ (2)</p><p><span style="color: #7FA5F9;">[</span><span style="color: #7FA5F9;">end:song</span><span style="color: #7FA5F9;">]</span></p><p><span style="color: #7FA5F9;">[</span><span style="color: #7FA5F9;">start:song</span></div><div id="song-6"><span style="color: #7FA5F9;">]</span></p><p>303</p><p>1. Եկե՛ք գովենք ու երգենք մեր Աստծուն,</p><p>Օրհնենք, փառաբանենք Տիրոջ սերն անհուն,</p><p>Սաղմոսներ ասենք քնարով, տավիղով,</p><p>Ով Հոգի ունի, թող օրհնի այս երգով։</p><br><p>Օրհնյալ ես, օրհնյալ, փառավոր Աստված`</p><p>Սիրով աննման, գթած, ողորմած:</p><p>Թագավորություն, փառք ու զորություն</p><p>Լինի Հորն ու Որդուն և Սուրբ Հոգուն։</p><br><p>2. Օրհնում ենք Քեզ, Տե՛ր, քանզի մեզ սիրեցիր,</p><p>Մեր փրկության համար Որդուդ զոհեցիր:</p><p>Նվագով, երգով, սաղմոսներ ասելով՝</p><p>Օրհնում ենք Քեզ` սուրբ ես, սուրբ ես, Թագավոր։</p><br><p>Օրհնյալ ես, օրհնյալ, փառավոր Աստված`</p><p>Սիրով աննման, գթած, ողորմած:</p><p>Թագավորություն, փառք ու զորություն</p><p>Լինի Հորն ու Որդուն և Սուրբ Հոգուն։</p><br><p>3. Ճշմարտությունով ու Հոգով պաշտեցեք</p><p>Աստծուն, ո՛վ սուրբեր, երկրպագեցե՛ք,</p><p>Շեփոր, թմբուկով, սաղմոսներ ասելով՝</p><p>Ով Հոգի ունի, թող օրհնի այս երգով։</p><br><p>Օրհնյալ ես, օրհնյալ, փառավոր Աստված`</p><p>Սիրով աննման, գթած, ողորմած:</p><p>Թագավորություն, փառք ու զորություն</p><p>Լինի Հորն ու Որդուն և Սուրբ Հոգուն։</p><br><p><span style="color: #7FA5F9;">[</span><span style="color: #7FA5F9;">end:song</span><span style="color: #7FA5F9;">]</span></p><br><p></p>