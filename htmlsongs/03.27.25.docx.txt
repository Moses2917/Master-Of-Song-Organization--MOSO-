<p></p><br><p>59</p><p>1. Ամեն երկիրներ, Տերոջմով ցնծացեք</p><p>Դողով և ուրախությունով,</p><p>Տեր Եհովային ընծաներ մատուցեք</p><p>Հոգվով և ճշմարտությունով։</p><br><p>2. Քանզի գերազանց բարերար է մեր Տերն,</p><p>Որ մեզ ստեղծած է, և մենք՝</p><p>Անոր խոտավետ արոտին գառնուկներն,</p><p>Պիտի Անոր ձայնը լսենք։</p><br><p>3. Անոր սուրբ դռները եկեք գոհությամբ,</p><p>Անոր սրահները մտեք:</p><p>Անոր փառք տվեք հոն և օրհներգությամբ</p><p>Անոր անունեն գոհացեք։</p><br><p>4. Զի Ինք մեր Աստվածն է ի հավիտենից,</p><p>Կեցած են ու պիտի կենան</p><p>Անոր խորհուրդներն ու գործերն գթալից</p><p>Ազգե մինչև ազգ՝ հավիտյան։</p><br><p></p><br><p>585</p><p>1. Անցկացրո՛ւ ինձ գավիթով</p><p>Սրբության փառքի խորանը,</p><p>Ես ուզում եմ, Տե՛ր, տեսնել երեսը Քո,</p><p>Ես փնտրում եմ Քեզ ամբողջ հոգով:</p><p>Բարձրացրո՛ւ ինձ, շնորհի՛ր կանգնել</p><p>Գահիդ առջև օրհներգությամբ,</p><p>Արդարությունդ եմ ուզում, իմ Տե՛ր,</p><p>Սրբաբույր ներկայությունդ:</p><br><p>Տա՜ր ինձ, Տե՛ր, խորանիդ սրբության մեջ,</p><p>Գառնուկի արյունով անցկացրու,</p><p>Տա՜ր ինձ, Տե՛ր, խորանիդ սրբության մեջ,</p><p>Վերցրո՛ւ որպես զոհ անձս լիովին:</p><br><p>2. Զորացրո՛ւ ինձ Քո Հոգով,</p><p>Որ անոթ լինեմ սրբության,</p><p>Հոգով ուզում եմ, Տե՛ր, ձուլվել Քեզ հետ:</p><p>Տե՛ր, ապրում, շնչում եմ Քեզ համար:</p><p>Ապրեցրո՛ւ ինձ փառքիդ համար,</p><p>Որ երգեմ սերդ օրհներգությամբ,</p><p>Լցրո՛ւ ինձ Քո Հոգով՝ ապրեմ Քո մեջ,</p><p>Որ տեսնեն շնորհքդ, Տե՛ր, ինձ վրա:</p><br><p>Տա՜ր ինձ, Տե՛ր, խորանիդ սրբության մեջ,</p><p>Գառնուկի արյունով անցկացրու,</p><p>Տա՜ր ինձ, Տե՛ր, խորանիդ սրբության մեջ,</p><p>Վերցրո՛ւ որպես զոհ անձս լիովին:</p><br><p></p><br><p>535</p><p>1. Հիսուսը ինձ վերափոխեց,</p><p>Աշխարհի սերն փուչ է, ասաց,</p><p>Սիրո ձայնով Նա ինձ կանչեց</p><p>Եվ ինձ Իր գիրկը հրավիրեց։</p><br><p>Հոգիս միայն Քեզ է սիրում</p><p>Եվ միայն Քեզ փառաբանում,</p><p>Հոգիս միայն, Հիսո՛ւս, Քեզ է փնտրում։</p><p>Դու ցանկալի ես իմ սրտին,</p><p>Դու քաղցր ես իմ շուրթերին,</p><p>Հիսո՛ւս, Դու հարազատ ես իմ հոգուն։</p><br><p>2. Ես լսեցի սիրո կանչդ,</p><p>Ընդունեցի հրավերդ:</p><p>Մերժելով աշխարհին, մեղքին`</p><p>Ընտրել եմ իմ Տեր Հիսուսին։</p><br><p>Հոգիս միայն Քեզ է սիրում</p><p>Եվ միայն Քեզ փառաբանում,</p><p>Հոգիս միայն, Հիսո՛ւս, Քեզ է փնտրում։</p><p>Դու ցանկալի ես իմ սրտին,</p><p>Դու քաղցր ես իմ շուրթերին,</p><p>Հիսո՛ւս, Դու հարազատ ես իմ հոգուն։</p><br><p>3. Ուզում եմ, Տե՛ր, ես Քեզ փարվել,</p><p>Ուրախության լացով լացել,</p><p>Ուզում եմ միշտ գրկումդ լինել</p><p>Եվ Քո սուրբ սերը վայելել։</p><br><p>Հոգիս միայն Քեզ է սիրում</p><p>Եվ միայն Քեզ փառաբանում,</p><p>Հոգիս միայն, Հիսո՛ւս, Քեզ է փնտրում։</p><p>Դու ցանկալի ես իմ սրտին,</p><p>Դու քաղցր ես իմ շուրթերին,</p><p>Հիսո՛ւս, Դու հարազատ ես իմ հոգուն։</p><br><p></p><br><p>346</p><p>1. Ե՛կ Տիրոջը գովենք</p><p>Ու Նրան փառաբանենք,</p><p>Հիսուսի անունը</p><p>Մեր հայ ազգին վկայենք։</p><p>Մեր Տիրոջը գովենք</p><p>Ու Նրան միշտ մեծարենք,</p><p>Հիսուսի գործերը</p><p>Բոլոր ազգերին պատմենք։</p><br><p>Օ՜, ի՜նչ հիանալի</p><p>Տեր ունենք մենք,</p><p>Որ կարող է մեզ</p><p>Փրկել ու ազատել։</p><br><p>2. Եկե՛ք մեր երգերով</p><p>Նրան օրհնենք ու գովենք</p><p>Ու մեր ամբողջ կյանքով</p><p>Տեր Հիսուսին փառք բերենք:</p><p>Եկե՛ք միասնաբար</p><p>Սուրբ Հոգով ջերմ աղոթենք,</p><p>Հիսուսի գալստյանն</p><p>Սպասելով՝ պատրաստվենք։</p><br><p>Օ՜, ի՜նչ հիանալի</p><p>Տեր ունենք մենք,</p><p>Որ կարող է մեզ</p><p>Փրկել ու ազատել։</p><br><p>3. Ահա Նա գալիս է,</p><p>Մեր աչքերը բարձրացնենք,</p><p>Հիսուսի հետ մեկտեղ</p><p>Երկնի փառքերը մտնենք։</p><p>Քանզի Նա է միայն</p><p>Արժանի առնելու փառք</p><p>Եվ պատիվ, զորություն</p><p>Հիմա և միշտ, հավիտյան։</p><br><p>Օ՜, ի՜նչ հիանալի</p><p>Տեր ունենք մենք,</p><p>Որ կարող է մեզ</p><p>Փրկել ու ազատել։</p><br><p></p><br><p>177 </p><p>1. Եղբա՛յր, Հիսուսը սիրում է մեզ՝ </p><p>Ուրախություն ինձ և քեզ, </p><p>Աստված մեզ համար զոհեց Որդուն, </p><p>Փառք հավիտյան Հիսուսին։ </p><br><p>Մենք երգում ենք փառք Հիսուսի, </p><p>Փրկությունը մեր հոգիների: </p><p>Հիսուսն է մեր երջանկությունը, </p><p>Աստծո անսահման սերը։ </p><br><p>2. Նա մեզ՝ անարժաններիս ներեց, </p><p>Խղճաց մեզ և շատ սիրեց, </p><p>Նա մեր մեղքերը գամեց խաչին, </p><p>Փա՜ռք հավիտյան Քրիստոսին։ </p><br><p>Մենք երգում ենք փառք Հիսուսի, </p><p>Փրկությունը մեր հոգիների: </p><p>Հիսուսն է մեր երջանկությունը, </p><p>Աստծո անսահման սերը։ </p><br><p>3. Թեկուզ դատեն մեզ երգի համար, </p><p>Քրիստոսի փառքի համար, </p><p>Վերջին շնչում էլ պիտի երգենք, </p><p>Հիսուսին  փառաբանենք:</p><br><p>Մենք երգում ենք փառք Հիսուսի, </p><p>Փրկությունը մեր հոգիների: </p><p>Հիսուսն է մեր երջանկությունը, </p><p>Աստծո անսահման սերը։ </p><br><p></p><br><p></p><br><p>151</p><p>1. Հիսուսի սերը մեծ է, անսահման,</p><p>Առատ հոսում է հորդ գետի նման,</p><p>Ինչպես զեփյուռ շոյում է մեր հոգին.</p><p>Խորն է ու լայն՝ սերը աստվածային։</p><br><p>Իսկ եթե չլիներ այդ սերը,</p><p>Չէր լինի և մեզ փրկություն,</p><p>Սերն է հավերժ կյանքի հույսը,</p><p>Որ գամվեց խաչին ու թափեց արյուն։</p><br><p>2. Նա մեզ սիրեց` դեռ Իրեն չիմացած,</p><p>Սիրեց և Իրեն հակառակ մարդկանց,</p><p>Ովքեր «խաչե՜լ, խաչե՜լ» էին գոչում,</p><p>Բայց Նա այսօր բոլորին է կանչում։</p><br><p>Իսկ եթե չլիներ այդ սերը,</p><p>Չէր լինի և մեզ փրկություն,</p><p>Սերն է հավերժ կյանքի հույսը,</p><p>Որ գամվեց խաչին ու թափեց արյուն։</p><br><p>3. Թե աշխարհի մարդիկ ա՛յս հասկանան՝</p><p>Աստծո սիրով է շնչում ամեն բան,</p><p>Կամ թե Աստված թողնի մեզ մի վայրկյան,</p><p>Բոլորս էլ անդարձ կերթանք կորստյան:</p><br><p>Իսկ եթե չլիներ այդ սերը,</p><p>Չէր լինի և մեզ փրկություն,</p><p>Սերն է հավերժ կյանքի հույսը,</p><p>Որ գամվեց խաչին ու թափեց արյուն։</p><br><p>4. Արի՛ շուտով, Նա քեզ է սպասում,</p><p>Իր մեղմ ձայնով սրտիդ դուռն է թակում,</p><p>Քար սիրտդ բա՛ց, չլինի` ուշանաս,</p><p>Ձրի փրկության սիրուց ետ մնաս։</p><br><p>Իսկ եթե չլիներ այդ սերը,</p><p>Չէր լինի և մեզ փրկություն,</p><p>Սերն է հավերժ կյանքի հույսը,</p><p>Որ գամվեց խաչին ու թափեց արյուն։</p><br><p></p><br><p></p>