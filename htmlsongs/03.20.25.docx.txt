<p></p><br><p>110</p><p>     ՀԵ 126, Էլմ. 714, Մարկ.10։46,52</p><p>1. «Ողորմե՜ ինձ, ողորմե՜ ինձ,</p><p>Ո՜վ Որդի Դավթի, Քրիստո՛ս»,-</p><p>Այսպես կաղաչեր ճամփուն վրա</p><p>Կույր, աղքատ Բարտիմեոս։</p><br><p>2. «Լո՛ւռ կեցիր»,- ըսին շատերը,</p><p>Սակայն ան աղաղակեց</p><p>Անհամբեր, մինչև որ Տերը</p><p>Զինք գութով իրեն կանչեց։</p><br><p>3. Չէր արծաթ անոր խնդրածը,</p><p>Թեպետ սովոր էր մուրալ,</p><p>Դավիթի Որդւոյն տվածը</p><p>Չէր կարող ուրիշ մը տալ։</p><br><p>4. «Տե՛ր, վերցո՛ւր այս կուրությունը,</p><p>Թող աչքերս բացվին»,- ըսավ։</p><p>Շուտ տեսավ իսկույն և ինքը</p><p>Հիսուսի ետևն ընկավ։</p><br><p>5. Որչա՜փ սիրտն հիմա լեցուն է,</p><p>Ամենուն ալ կխոսի,</p><p>Այս ողորմությունն անհուն է,</p><p>Ի՜նչ Փրկիչ զարմանալի։</p><br><p>6. Երանի՜ թե Անոր քովը</p><p>Կույրերուն ամենը գար,</p><p>Ինք, անշուշտ, անչափ շնորհքովը</p><p>Շուտ անոնց տեսնել կուտար։</p><br><p></p><p>Նոտաները</p><br><p></p><p>145</p><p>1. Ամենօրյա Իր լույսին հետ,</p><p>Ծագող պայծառ արևուն հետ,</p><p>Աստված Իր սերը մեզ կհայտնե</p><p>Ու փրկության կհրավիրե։</p><p>     Լայն բա՛ց սիրտդ շնորհքին առջև,</p><p>     Որ ներսիդիդ ծագի արև։</p><br><p>2. Ամենօրյա օդի նման,</p><p>Կարեկցությամբ մը աննման,</p><p>Իր կենարար շնորհքով վսեմ</p><p>Կողողե մեզ ջինջ երկնքեն։</p><p>     Լայն բա՛ց սիրտդ խոսքին առջև,</p><p>     Որ մաքրվի ամեն բան սև։</p><br><p>3. Արագավազ ջուրերուն հետ,</p><p>Խռովահույզ օրերուն մեջ</p><p>Շնորհաց աղբյուր պիտի հոսի</p><p>Բարձր խաչեն Գողգոթայի։</p><p>     Լայն բա՛ց սիրտդ խաչին ներքև,</p><p>     Որ ստանաս դուն Իր պարգև։</p><br><p></p><br><p>680</p><p>Արթնացա մի օր Քո իսկ պարգևած արևի շողից</p><p>Ու հանդիպեցի ինձ մահի տանող ահեղ փորձության,</p><p>Բայց բարի սիրտդ, հոգատար ձեռքդ խղճաց ինձ վերից</p><p>Եվ փայփայելով ու մեղմ շոյելով` տարավ փրկության:</p><br><p>Այդքանից հետո էլ ո՞ւր գնամ ես, Հա՛յր իմ գթառատ,</p><p>Եվ արցունքներով ինչպե՞ս չլվամ վերքը ոտքերիդ,</p><p>Աղաչում եմ Քեզ, ինձ մի՛ թույլատրիր կյանք շքեղ, առատ,</p><p>Թե չէ մարմինս նորից կդառնա տաճար կուռքերի: (2)</p><br><p>Այդ օրից ի վեր մի փափագ ունեմ, Փրկի՛չ, սիրելի՛ս,</p><p>Հասնեմ Գողգոթա, ծնկաչոք փարվեմ ոտքերիդ գամված </p><p>Հայացքս ուղղեմ տառապած դեմքիդ, Հիսո՛ւս, սիրելի՛ս,</p><p>Ու Քո մեջ տեսնեմ նվաստիս անձը՝ մեղքից ազատված: </p><br><p>Այդքանից հետո էլ ո՞ւր գնամ ես, Հա՛յր իմ գթառատ,</p><p>Եվ արցունքներով ինչպե՞ս չլվամ վերքը ոտքերիդ,</p><p>Աղաչում եմ Քեզ, ինձ մի՛ թույլատրիր կյանք շքեղ, առատ,</p><p>Թե չէ մարմինս նորից կդառնա տաճար կուռքերի: (2)</p><br><p></p><p>Եվ ահա կրկին Քո առջև գալով` թույլ ու անկարող,</p><p>Կուզեմ ամեն օր իմ աղաչանքը Քեզ հայտնի լինի:</p><p>Հավատք ու սեր եմ խնդրում Քեզանից, Ամենակարո՛ղ,</p><p>Որ չմոռանամ արյանդ գործը, Հիսո՛ւս պաշտելի: (2)</p><br><p>Այդքանից հետո էլ ո՞ւր գնամ ես, Հա՛յր իմ գթառատ,</p><p>Եվ արցունքներով ինչպե՞ս չլվամ վերքը ոտքերիդ,</p><p>Աղաչում եմ Քեզ, ինձ մի՛ թույլատրիր կյանք շքեղ, առատ,</p><p>Թե չէ մարմինս նորից կդառնա տաճար կուռքերի: (2)</p><br><p></p><p>282</p><p>1. Սրտանց գոհություն զորության Աստծուն,</p><p>Աչքաթող չարեց ապերախտ մարդուն,</p><p>Աշխարհ ուղարկեց Իր միակ Որդուն,</p><p>Սրտանց գոհություն մեր սիրո Աստծուն։</p><br><p>Սրտանց գոհություն մեր Տեր Հիսուսին,</p><p>Որ սարն էր ելնում խաչը Իր ուսին,</p><p>Այդ մեր մեղքերն էր տանում Իր ուսին,</p><p>Սրտանց գոհություն մեր կյանքի Հույսին։</p><br><p>2. Սրտանց գոհություն Աստծո Որդուն,</p><p>Որ անչափ սիրեց մեղավոր մարդուն,</p><p>Մեղավոր էինք, գտանք թողություն,</p><p>Սրտանց գոհություն, մեր Կյանք, Սրբություն։</p><br><p>Սրտանց գոհություն մեր Տեր Հիսուսին,</p><p>Որ սարն էր ելնում խաչը Իր ուսին,</p><p>Այդ մեր մեղքերն էր տանում Իր ուսին,</p><p>Սրտանց գոհություն մեր կյանքի Հույսին։</p><br><p>3. Սրտանց գոհություն Աստծո Որդուն,</p><p>Կյանքն Իրենով է, կտա թողություն,</p><p>Կենդանի ջուր է ծարավ սրտերին,</p><p>Սրտանց գոհություն խաչյալ Հիսուսին:</p><br><p>Սրտանց գոհություն մեր Տեր Հիսուսին,</p><p>Որ սարն էր ելնում խաչը Իր ուսին,</p><p>Այդ մեր մեղքերն էր տանում Իր ուսին,</p><p>Սրտանց գոհություն մեր կյանքի Հույսին։</p><br><p></p><br><p>343</p><p>1. Խոսքերդ վառ լույս են իմ ճամփին,</p><p>Ամեն օր կնորոգեն իմ հոգին,</p><p>Դեղ են թանկ, որ պետք են աչքերիս,</p><p>Ճերմակ հանդերձ, որ ծածկույթ է մեղքերիս։</p><br><p>Սուրբ Հոգի ազատության,</p><p>Կառաջնորդես դեպի նոր կյանք սրբության։</p><p>Սուրբ Հոգի ուրախության,</p><p>Կառաջնորդես դեպի նոր կյանք սրբության։</p><br><p>2. Բարի՛ Հովիվ, իմ սրբությո՛ւն, իմ փրկությո՛ւն,</p><p>Ջրի վտակ՝ չորացած իմ կյանքում,</p><p>Ծաղկեցնող՝ ամայի սիրտը իմ,</p><p>Կսիրես ինձ, կներես, Փրկի՛չ անգին։</p><br><p>Սուրբ Հոգի ազատության,</p><p>Կառաջնորդես դեպի նոր կյանք սրբության։</p><p>Սուրբ Հոգի ուրախության,</p><p>Կառաջնորդես դեպի նոր կյանք սրբության։</p><br><p>3. Ոտքերիդ տակ դնեմ կյանքը իմ,</p><p>Մաքրի՛ր ինձ աղտերից հանց ոսկին,</p><p>Երբ անցնեմ կրակով հալոցքի,</p><p>Կաղաչեմ Քեզ, առաջնորդի՛ր, Սո՛ւրբ Հոգի։</p><br><p>Սուրբ Հոգի ազատության,</p><p>Կառաջնորդես դեպի նոր կյանք սրբության։</p><p>Սուրբ Հոգի ուրախության,</p><p>Կառաջնորդես դեպի նոր կյանք սրբության։</p><br><p></p><br><p>707</p><p>1. Գալիս եմ ներկայությանդ մեջ</p><p>Դեմ առ դեմ հանդիպելու</p><p>Խոնարհվում եմ գահիդ առջև</p><p>Շնորհքդ ընդունելու: 2</p><br><p>Սուրբ ես Հզոր</p><p>Արարիչ Տիրակալ: </p><br><p>2. Ծարավով ու կարոտած սրտով</p><p>Գալիս եմ Քեզ փարվելու,</p><p>Խոնարհվում եմ գահիդ առջև`</p><p>Շնորհդ ընդունելու:</p><br><p>Սուրբ ես Հզոր</p><p>Արարիչ Տիրակալ: </p><br><p></p><p>711</p><p>1. Ցնծա՛ հոգիս, ցնծա՛, Հիսուսն է գալիս,</p><p>Ցնծա՛ հոգիս, ցնծա՛, քեզ կյանք է տալիս,</p><p>Ցնծա՛ հոգիս, ցնծա՛, քո Տերն է գալիս,</p><p>Հողեղեն մարմնիդ նոր կյանք է տալիս:</p><br><p>2. Ցնծա՛ հոգիս, ցնծա՛, Հիսուսն է գալիս,</p><p>Ցնծալով` Իր հոտին ողջույն է տալիս:</p><p>Խնդրեցե՛ք միաձայն աշխարհի համար,</p><p>Չէ՞ որ արյունն հեղեց բոլորի համար:</p><br><p>3. Ցնծա՛ երկիր և քո մեջ բնակվողներ,</p><p>Ցնծացե՛ք, Հիսուսի տանջված գառնուկներ,</p><p>Ցնծալով երգեցեք, գնում ենք հավետ</p><p>Մեր հետևում թողած դժոխքն առհավետ:</p><br><p>4. Ցնծա՛ հոգիս, ցնծա՛, Հիսուսն է գալիս,</p><p>Բայց ամբարիշտները դարձի չեն գալիս,</p><p>Կխնդրեն լեռներին՝ ընկե՛ք մեզ վրա,</p><p>Բարկության այդ ժամին ո՞վ կդիմանա:</p><br><p></p><br><p></p>