<p>[start:song]</p><p><div id="song-1">150</p><p>1. Ների՜ր ինձ այսօր ու ողորմի՛ր</p><p>Քո ողորմությամբ հավիտենական,</p><p>Քեզ եմ ես գալիս մեղքերիս բեռով,</p><p>Քեզ չեմ ծառայել ճշմարտությունով։</p><br><p>Տուր որ Քեզ, Հիսո՛ւս, կատարյալ նվիրվեմ,</p><p>Անձս ուրացած՝ Քեզ պես խոնարհվեմ,</p><p>Պաշտեմ Քեզ հոգով, ճշմարտությունով,</p><p>Խաչս վերցնեմ,</p><p>Գամ Քո նեղ ճամփով (2)։</p><br><p>2. Ների՜ր ինձ այսօր, ձգտումներս բոլոր,</p><p>Որ ունեցել եմ այս կյանքում մոլոր,</p><p>Ձգտումները այդ կտրել են անվերջ</p><p>Քո օրհնությունից ինձ անընդմեջ։</p><br><p>Տուր որ Քեզ, Հիսո՛ւս, կատարյալ նվիրվեմ,</p><p>Անձս ուրացած՝ Քեզ պես խոնարհվեմ,</p><p>Պաշտեմ Քեզ հոգով, ճշմարտությունով,</p><p>Խաչս վերցնեմ,</p><p>Գամ Քո նեղ ճամփով (2)։</p><br><p>3. Քեզ եմ ես գալիս ոչ ինչպես առաջ,</p><p>Հոգնել եմ վաղուց վիճակիցս գաղջ,</p><p>Տե՜ր Հիսուս, ների՛ր մեղքերս բոլոր,</p><p>Ես շատ քայլեցի ճամփեքով մոլոր։</p><br><p>Տուր որ Քեզ, Հիսո՛ւս, կատարյալ նվիրվեմ,</p><p>Անձս ուրացած՝ Քեզ պես խոնարհվեմ,</p><p>Պաշտեմ Քեզ հոգով, ճշմարտությունով,</p><p>Խաչս վերցնեմ,</p><p>Գամ Քո նեղ ճամփով (2)։</p><br><p>4. Ճամփան այս փշոտ, նեղ ու քարքարոտ,</p><p>Տանում է դեպի խոտավետ արոտ,</p><p>Տե՜ր Հիսուս, ների՛ր մեղքերս գարշելի,</p><p>Տո՛ւր հոգուս գարուն Դու երանելի։</p><br><p>Տուր որ Քեզ, Հիսո՛ւս, կատարյալ նվիրվեմ,</p><p>Անձս ուրացած՝ Քեզ պես խոնարհվեմ,</p><p>Պաշտեմ Քեզ հոգով, ճշմարտությունով,</p><p>Խաչս վերցնեմ,</p><p>Գամ Քո նեղ ճամփով (2)։</p><br><p>[end:song]</p><p>[start:song]</p><p></div><div id="song-2">251</p><p>1. Շատ անգամ է իմ նավակը</p><p>Ալեկոծության հանդիպել,</p><p>Սպառնացել է փոթորիկը</p><p>Իր ալիքներով ինձ ծածկել։</p><p>Թվացել է այս պայքարում,</p><p>Թե նավահանգիստ չեմ հասնի,</p><p>Կգտնեմ վախճանս ծովում,</p><p>Ծովի անդունդն օրրանս կլինի։</p><br><p>2. Եվ ամեն անգամ գալիս ես</p><p>Դու պարզապես ջրի վրայով,</p><p>Փոթորիկն հանդարտեցնում ես,</p><p>Հույս ես տալիս Քո հայտնվելով։</p><p>Փոխվում է իմ տրտմությունը</p><p>Ուրախության, խաղաղության,</p><p>Շողում է ջինջ հորիզոնը,</p><p>Թվում է՝ էլ չկա վտանգ։</p><br><p>3. Առջևում դեռ փոթորիկ կա,</p><p>Վտանգավոր է իմ ճամփան,</p><p>Խնդրում եմ, Տե՜ր, մի՛ հեռանա,</p><p>Ինձ հետ եղիր՝ ըստ Քո խոստման։</p><p>Այնժամ վստահ կլինեմ ես</p><p>Ապահովությանը ճամփիս,</p><p>Դրա երաշխիքը Քո սերն է,</p><p>Արդ, խնդրում եմ, ինձ հետ եղի՛ր։</p><p>[end:song]</p><p>[start:song]</p><p>21</p><p>1. Ո՜վ Տեր, պահե սիրտս օրէ օր</p><p>Սուրբ արեան տակ, (2)</p><p>Վերցուր վախ ու մեղքերս բոլոր</p><p>Թանկագին արեան տակ։</p><br><p>Արեան տակ, անգին արեան տակ,</p><p>Բժշկող, մաքրող արեան տակ,</p><p>Տե՛ր, պահե սիրտս ամէն օր</p><p>Թանկագին արեան տակ։</p><br><p>2. Մեղաւորաց կայ ապաստան</p><p>Սուրբ արեան տակ, (2)</p><p>Հոն հաւատքով կարդարանան</p><p>Թանկագին արեան տակ։</p><br><p>Արեան տակ, անգին արեան տակ,</p><p>Բժշկող, մաքրող արեան տակ,</p><p>Տե՛ր, պահե սիրտս ամէն օր</p><p>Թանկագին արեան տակ։</p><br><p>3. Ո՛վ Տեր, Հոգիս Քեզմով լեցուր</p><p>Սուրբ արեան տակ, (2)</p><p>Կամքդ ընելու ինծի շնորհք տուր</p><p>Թանկագին արեան տակ։</p><br><p>Արեան տակ, անգին արեան տակ,</p><p>Բժշկող, մաքրող արեան տակ,</p><p>Տե՛ր, պահե սիրտս ամէն օր</p><p>Թանկագին արեան տակ։</p><br><p>4. Խաղաղութիւն կլեցնէ զիս</p><p>Սուրբ արեան տակ, (2)</p><p>Կողողէ սէրն Տերոջ հոգիս</p><p>Թանկագին արեան տակ։</p><br><p>Արեան տակ, անգին արեան տակ,</p><p>Բժշկող, մաքրող արեան տակ,</p><p>Տե՛ր, պահե սիրտս ամէն օր</p><p>Թանկագին արեան տակ։</p><br><p>5. Սուրբ Հոգին զիս ժամէ ի ժամ</p><p>Սուրբ արեան տակ, (2)</p><p>Կը սրբէ, որ մաքուր ըլլամ</p><p>Թանկագին արեան տակ։</p><br><p>Արեան տակ, անգին արեան տակ,</p><p>Բժշկող, մաքրող արեան տակ,</p><p>Տե՛ր, պահե սիրտս ամէն օր</p><p>Թանկագին արեան տակ։</p><p>[end:song]</p><p>[start:song]</p><p></div><div id="song-3">553</p><p>1. Սիրո տիեզերք, սիրո օվկիան,</p><p>Դու ես իմ Տերն, Դու հավիտյան,</p><p>Դու ես բույրն ու համն իմ կյանքի,</p><p>Դու ես նպատակն իմ սրտի։</p><br><p>2. Սիրո օվկիան, սիրո օվկիան,</p><p>Դու ես հոգուս լույսն անսահման,</p><p>Դու՝ երկնից իջած հաց ու ջուր,</p><p>Պապակ սրտիս՝ անուշ աղբյուր։</p><br><p>3. Տեր իմ` գթած ու ողորմած,</p><p>Կենդանացրիր հոգիս մեռած,</p><p>Սրտիս մեջ սերմդ ցանեցիր,</p><p>Չարին իմ ներսից վանեցիր։</p><br><p>4. Իմ սիրտը Քեզ հիմա և միշտ,</p><p>Ապավենս եղիր ընդմիշտ,</p><p>Քո խոսքերով սնի՛ր հոգիս,</p><p>Քեզ կարոտ եմ հիմա և միշտ։</p><p>[end:song]</p><p>[start:song]</p><p></div><div id="song-4">562</p><p>Սիրեցիր ինձ, Տեր, փրկեցիր հոգիս,</p><p>Մինչ թափառում էի մեջն անապատի,</p><p>Մոլորված ոչխար` երկյուղը սրտիս,</p><p>Մատնված մահվան, մռայլ վիճակի:</p><br><p>Սիրեցիր ինձ, Տեր, ես քեզ չսիրած,</p><p>Խոցված ձեռքերով բուժեցիր վերքերս:</p><p>Հովանուդ ներքո ես պատսպարված`</p><p>Կվայելեմ Քո հոգին սիրակեզ: </p><br><p>Սիրեցիր ինձ, Տեր, լույս տվիր հոգուս,</p><p>Դատաստան  չարիր, ուր խավար  էր  խոր:</p><p>Հեծեծում էի մեղքի ճնշման տակ,</p><p>Դու  կյանք  տվող  լույս,  եկար կյանքիս մեջ: </p><br><p>Սիրեցիր ինձ, Տեր, ես քեզ չսիրած,</p><p>Խոցված ձեռքերով բուժեցիր վերքերս:</p><p>Հովանուդ ներքո ես պատսպարված`</p><p>Կվայելեմ Քո հոգին սիրակեզ: </p><br><p>Անտեղյակ էի սիրուդ փրկարար</p><p>Եվ հեռու խաչից, որի վրա գամված</p><p>Դատապարտվածիս  փրկության  համար</p><p>Դու հոժարակամ պատարագվեցիր: </p><br><p>Սիրեցիր ինձ, Տեր, ես քեզ չսիրած,</p><p>Խոցված ձեռքերով բուժեցիր վերքերս:</p><p>Հովանուդ ներքո ես պատսպարված`</p><p>Կվայելեմ Քո հոգին սիրակեզ: </p><br><p>[end:song]</p><p>[start:song]</p><p></div><div id="song-5">446</p><p>Ի՜նչ մեծ ու հրաշալի են Քո գործերը, Տե՛ր,</p><p>Փառքովդ է լցված երկիրը։</p><p>Արդար ու ճշմարիտ են ուղիները Քո,</p><p>Սուրբ Թագավոր։</p><br><p>Ո՞վ չի վախենա ու չի փառաբանի Քեզ,</p><p>Միայն Դու ես սուրբ,</p><p>Ողջ ազգերը կխոնարհվեն Քո առջև,</p><p>Տե՜ր Հիսուս, միայն Դու ես սուրբ։</p><br><p>Սուրբ ես, սուրբ ես, միայն Դու ես սուրբ,</p><p>Սուրբ ես, սուրբ ես, Տեր Հիսո՛ւս, միայն Դու ես սուրբ։</p><br><p>Սեր ես, սեր ես, միայն Դու ես սեր:</p><p>Սեր ես, սեր ես, Տեր Հիսո՛ւս, միայն Դու ես սեր:</p><br><p></p><p>[end:song]</p><p></p>