<p></p><p>224</p><p>1. Աչքերս եմ բացել Քրիստոսի խաչի տակ</p><p>Ու թափել արցունքներ մեղքերի թողության:</p><p>Նայվածքդ լռին աչքերիս մեջ սուզվում,</p><p>Ասում է՝ սիրելիս, զղջումդ եմ ուզում։</p><br><p>Ի՞նչ իմանայի, որ փնտրում ես ինձ</p><p>Ու միացնում ես բաժան սրտերին,</p><p>Հիմա փակ սրտիս փեղկերն եմ բացում</p><p>Ու խաչիդ առջև սիրտս դատարկում։</p><br><p>2. Աշխարհում այս մեծ չգտա մի դուռ,</p><p>Բարիք չհասավ այս կյանքում մի բուռ,</p><p>Մարդիկ չեն կարող վշտերս ամոքել,</p><p>Նրանցից հաճախ զրկանք եմ կրել։</p><br><p>Ի՞նչ իմանայի, որ փնտրում ես ինձ</p><p>Ու միացնում ես բաժան սրտերին,</p><p>Հիմա փակ սրտիս փեղկերն եմ բացում</p><p>Ու խաչիդ առջև սիրտս դատարկում։</p><br><p>3. Քո կյանքն ես կապել փշրված սրտիս հետ,</p><p>Անպտուղ անցած օրերին իմ խենթ,</p><p>Ահա մարում ես պարտքերն իմ բոլոր</p><p>Քո սուրբ արյունով, անմեղ արյունով:</p><br><p>Ի՞նչ իմանայի, որ փնտրում ես ինձ</p><p>Ու միացնում ես բաժան սրտերին,</p><p>Հիմա փակ սրտիս փեղկերն եմ բացում</p><p>Ու խաչիդ առջև սիրտս դատարկում։</p><br><p>4. Հիմա չեմ կարող առանց Քեզ ապրել</p><p>Ու Քեզնից հեռու ուրիշ սեր փնտրել,</p><p>Դու ես սկիզբը և վերջը իմ կյանքի,</p><p>Այս է լուծումը գալիք օրերի:</p><br><p>Ի՞նչ իմանայի, որ փնտրում ես ինձ</p><p>Ու միացնում ես բաժան սրտերին,</p><p>Հիմա փակ սրտիս փեղկերն եմ բացում</p><p>Ու խաչիդ առջև սիրտս դատարկում։</p><br><p></p><br><p>417</p><p>1. Ես սիրում եմ Հիսուսին՝</p><p>Իմ կյանքին հույս տվողին,</p><p>Իմ ճամփին լույս սփռողին,</p><p>Իմ մեղքերը քավողին։</p><br><p>Ես սիրում եմ Հիսուսին՝ (3)</p><p>Իմ Փրկարարին։</p><br><p>2. Ես սիրում եմ Հիսուսին՝</p><p>Իմ մեղքերը ներողին,</p><p>Իմ աչքերը բացողին,</p><p>Իմ սրտում սեր լցնողին։</p><br><p>Ես սիրում եմ Հիսուսին՝ (3)</p><p>Իմ Փրկարարին։</p><br><p>3. Ես սիրում եմ Հիսուսին՝</p><p>Ինձ խավարից հանողին,</p><p>Ինձ հավատք պարգևողին,</p><p>Ինձ դժոխքից փրկողին։</p><br><p>Ես սիրում եմ Հիսուսին՝ (3)</p><p>Իմ Փրկարարին։</p><br><p></p><br><p>543</p><p>      ՆԵԵՏ 19 </p><p>1. Երբ կենանք աղոթքի, մեր սրտերն</p><p>Ու մտքերն Քուկդ ըրե՛,</p><p>Ճնշումներն աշխարհի Դուն ջնջե՛,</p><p>Սրբացո՛ւր մեզ, Տեր, և մաքրե՛։</p><p>     Քու սիրովդ մեր կյանքներն Դուն փոխե՛,</p><p>     Ո՜վ Տեր, մեր հոգիներն նորոգե՛։</p><p>     Ամեն մարդ այս պահին և ամեն տեղ</p><p>     Միանա մեր խումբին և աղոթե։</p><br><p></p><br><p>505</p><p>Աստծո բանակն է գնում՝ </p><p>Հաղթելով աշխարհին,</p><p>Մենք երգում ենք ու ցնծում,</p><p>Որ մահը պարտվի:</p><br><p>Էմմանուէլ, Աստծո բանակն է սա,</p><p>Էմմանուէլ,մենք պաշտում ենք Նրան, </p><p>Էմմանուէլ, Նա է մեր Մեսիան,</p><p>Էմմանուէլ,  (3)  Աստված:</p><br><p>Սուրբ Հիսուսն է աշխարհ եկել,</p><p>Պաշտենք մենք Նրան,</p><p>Նա է մեր զորագլուխը, </p><p>Օրհնենք մենք Նրան:</p><br><p>Էմմանուէլ, Աստծո բանակն է սա,</p><p>Էմմանուէլ,մենք պաշտում ենք Նրան, </p><p>Էմմանուէլ, Նա է մեր Մեսիան,</p><p>Էմմանուէլ,  (3)  Աստված:</p><br><p>Հավատքի վահանն ունենք մենք, </p><p>Զինվել ենք ահա,</p><p>Երբեք չենք հուսահատվի մենք,</p><p> Տերն է մեր Արքան:</p><br><p>Էմմանուէլ, Աստծո բանակն է սա,</p><p>Էմմանուէլ,մենք պաշտում ենք Նրան, </p><p>Էմմանուէլ, Նա է մեր Մեսիան,</p><p>Էմմանուէլ,  (3)  Աստված:</p><p>Աստծո բանակն է գնում՝</p><p>Հաղթելով դժոխքին,</p><p>Եվ երգում ենք՝ ալելուիա,</p><p>Օվսաննա Գառին:</p><br><p>Էմմանուէլն է գնում առջևից </p><p>Էմմանուէլ, Հարուցյալ կենդանի </p><p>Էմմանուէլ, Որ հաղթեց աշխարհին</p><p>Էմմանուէլ, (3) Արքան: </p><br><p></p><p>176</p><p>1. Խռովել ու մոլորվել է գառնուկդ,</p><p>Բարի Հովիվ, փնտրի՛ր, գտի՛ր Դու նրան:</p><p>Վիրավոր է և ուժասպառ գառնուկդ,</p><p>Ո՜վ հարեհաս, հասի՛ր, բուժի՛ր Դու նրան:</p><br><p>2. Գայլի որջն է տանում գառան այդ ճամփան,</p><p>Փրկի՜չ Հիսուս, հասի՛ր, փրկի՛ր Դու նրան:</p><p>Խռովել է մի ոչխարից նա անբան,</p><p>Հոտը թողել ու բռնել է այդ ճամփան:</p><br><p>3. Խռովել է, էլ հետ դառնալ չի ուզում,</p><p>Ճահճի մեջ օրեօր է նա սուզվում:</p><p>Սոված գայլն է շրջում նրա բոլորը,</p><p>Այդ չի տեսնում խորասուզված մոլորը:</p><br><p>4. Մեկի համար Դու ողջ հոտը թողեցիր</p><p>Ու այն մեկի թարմ հետքերով գնացիր:</p><p>Այս մեկն էլ ճիշտ նման է այն մեկին,</p><p>Չէ՞ որ, Տե՛րս, նույնն ես անում ամենքին:</p><br><p></p><br><p>22</p><p>1. Լուսո բլրան վրա կանգնած,</p><p>Ո՛վ զինվոր Քրիստոսի,</p><p>Օն, ե՛լ, պայքարդ մղե հառաջ,</p><p>Զի օրն շուտ վախճանի։</p><p>Մեր թշնամվույն ճակտին մղենք</p><p>Մեր զորությունն ուժգին,</p><p>Հավատքն է հաղթություն, գիտենք,</p><p>Որ հաղթե աշխարհին։</p><br><p>Հավատքն է հաղթություն, (2)</p><p>Ո՜հ, փառավոր հաղթություն,</p><p>Որ հաղթե աշխարհին։</p><br><p>2. Իր սերն է դրոշ՝ վեր մեր գլխուն,</p><p>Մեր սուրն՝ Տիրոջ պատգամն,</p><p>Քայլենք ճամփան այն սուրբերուն,</p><p>Որ հոս պայքարեցան։</p><p>Ինչպես անոնք, նման մրրկի,</p><p>Թշնամվույն խոյացան,</p><p>Նույն հավատքով մենք ալ պիտի</p><p>Հասնինք ստույգ հաղթության։</p><br><p>Հավատքն է հաղթություն, (2)</p><p>Ո՜հ, փառավոր հաղթություն,</p><p>Որ հաղթե աշխարհին։</p><br><p>3. Ան, որ հաղթող է թշնամվույն,</p><p>Ճերմակ զգեստ հագնի,</p><p>Ի մեջ սրբոց Իրեն անուն</p><p>Փառքով պիտ դավանի։</p><p>Ուստի, հառա՛ջ լուսո բլրեն,</p><p>Սրտեր՝ լեցուն սիրով,</p><p>Փախչին զորք խավարի ամեն</p><p>Հիսուսի անունով։</p><br><p>Հավատքն է հաղթություն, (2)</p><p>Ո՜հ, փառավոր հաղթություն,</p><p>Որ հաղթե աշխարհին։</p><br><p></p><br><p></p>